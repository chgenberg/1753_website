Title: Torr hud - Nej tack!
URL: https://www.1753skincare.com/blogs/news/tewl-nej-tack
Scraped: 2025-07-07 10:41:48
==================================================

Torr hud - Nej tack!
20 maj 2024
Christopher Genberg
20 maj 2024
Christopher Genberg
Först och främst. Vad är TEWL?
TEWL står som sagt för Transepidermal Water Loss. Det är ett mått på mängden vatten som avdunstar från huden genom epidermis, det yttersta hudlagret. TEWL är en viktig parameter när det gäller hudens barriärfunktion.
Varför är TEWL exceptionellt viktigt när vi pratar om hur man uppnår en återfuktad hud?
TEWL är avgörande för att förstå hur väl vår hud kan behålla fukt och fungera som en skyddsbarriär. En låg TEWL indikerar en välfungerande hudbarriär som effektivt förhindrar vattenförlust och håller huden fuktig. En hög TEWL kan däremot tyda på en skadad eller försvagad hudbarriär, vilket kan leda till torrhet, irritation och ökad känslighet. Detta är särskilt viktigt i dagens samhälle där miljöfaktorer och livsstilsval kan påverka hudens hälsa negativt.
TEWL kan mätas med speciella instrument som använder sig av sensorer för att bedöma fuktnivån som avdunstar från hudens yta. Dessa mätningar är vanliga inom dermatologisk forskning. Genom att mäta TEWL kan forskare bedöma hudens hälsa.
Det finns flertalet olika faktorer som påverkar TEWL. Några av dom främsta påverkansfaktorerna är:
1. Hudsjukdomar:
Tillstånd som eksem och psoriasis kan öka TEWL genom att skada hudens barriärfunktion.
2. Miljöfaktorer:
Låg luftfuktighet, kyla, vind och överexponering av UV-strålning kan öka TEWL.
3. Irriterande ämnen:
Användning av hårda tvålar, överdriven exfoliering och produkter med uttorkande ingredienser kan försvaga hudbarriären.
Efter 12 år i hudvårdsbranschen så trodde jag att jag hade en bra koll på hudens komplexa uppbyggnad och funktion. Men, när jag väl kom i kontakt med hudens endocannabinoidsystem (ECS) så förändrades allt. En av dom största och nästintill makalöst intressanta aspekterna med ECS är att detta system är direkt ansvarigt för hur mycket eller hur lite TEWL som vår hud har.
Som jag har beskrivit i många tidigare blogginlägg så har endocannabinoidsystemet en välidgt viktig roll i regleringen av många fysiologiska processer i kroppen, inklusive hudens homeostas. Forskning har visat att ECS också kan påverka TEWL genom att påverka hudens barriärfunktion och fuktbalans. Här är några sätt på vilka ECS kan påverka TEWL:
1. Hudens barriärfunktion:
Endocannabinoider som anandamid (AEA) och 2-arachidonoylglycerol (2-AG) binder till cannabinoidreceptorer (CB1 och CB2) i huden och reglerar keratinocyters (hudceller) funktion och differentiering. Detta kan påverka hudens förmåga att behålla fukt och förhindra vattenförlust.
2. Reglering av sebum-produktion
: ECS påverkar talgkörtlarna och deras produktion av sebum, dom naturliga oljor som b.la. hjälper till att hålla huden fuktig samt fungerar som mat för hudens goda mikrober (bakterier, virus, svampar, protista etc.). En optimal nivå av sebum bidrar till att minska TEWL genom att bilda en skyddande film på hudens yta.
3. Inflammation och hudsjukdomar:
Inflammation kan öka TEWL genom att skada hudens barriärfunktion. ECS har antiinflammatoriska egenskaper och kan hjälpa till att minska inflammation i huden. Genom att modulera inflammatoriska processer kan ECS bidra till att upprätthålla en intakt hudbarriär och därmed minska TEWL.
4. Hudpåfrestningar och läkning:
ECS är involverat i hudens svar på skador och stress. Det kan hjälpa till att främja läkning och återställning av hudens barriärfunktion efter skador, vilket kan minska TEWL.
Förutom endocannabinoidsystemets funktion så finns det en rad andra livsstilsfaktorer som kan påverka TEWL i huden:
1. Kost och näring:
En balanserad kost rik på antioxidanter, vitaminer (särskilt A, C och E), mineraler och fettsyror (särskilt omega-3 och omega-6) kan stärka hudens barriärfunktion och minska TEWL. Brist på essentiella näringsämnen kan däremot försvaga hudbarriären och öka vattenförlusten.
2. Hydrering:
Att dricka tillräckligt med vatten är avgörande för att upprätthålla hudens fuktbalans. Uttorkning kan leda till torr hud och ökad TEWL. Att hålla sig välhydrerad hjälper huden att behålla sin elasticitet och barriärfunktion.
3. Miljöexponering:
Exponering för extremt väder, som kyla, vind och låg luftfuktighet, kan öka TEWL genom att skada hudens barriär och öka avdunstningen. Att skydda huden mot sådana miljöfaktorer genom att exempelvis använda skyddande kläder minskar risken för en överdriven TEWL.
4. Hudvårdsrutiner:
Användning av hårda tvålar, överdriven exfoliering och produkter som innehåller alkohol eller andra uttorkande ingredienser kan skada hudens barriär och öka TEWL.
5. Stress och sömn:
Kronisk stress och sömnbrist kan påverka hudens hälsa negativt genom att störa hormonbalansen och immunförsvaret, vilket kan leda till en försvagad hudbarriär och ökad TEWL. Att hantera stress och få tillräckligt med sömn är därför viktigt för att upprätthålla en frisk hud och minska vattenförlusten.
Även en god mikrobiell mångfald på huden, det vill säga en hälsosam och balanserad mikrobiom, har en positiv inverkan på transepidermal vattenförlust (TEWL). Detta då den mikrobiella mångfalden stödjer hudens barriärfunktion och allmänna hälsa. Här är några sätt på vilka en rik mikrobiell mångfald kan påverka TEWL:
1. Stärkande av hudbarriären:
En varierad och balanserad mikrobiell mångfald hjälper till att stärka hudens barriärfunktion. De goda bakterierna på huden bidrar till att upprätthålla en intakt och funktionell hudbarriär, vilket minskar vattenförlusten.
2. Skydd mot patogener
: En hälsosam mikrobiell mångfald konkurrerar med skadliga mikrober (patogener) om utrymme och näring på hudytan. Genom att hålla skadliga patogener i schack, förhindrar en hög mikrobiell mångfald infektioner och inflammationer som kan skada hudbarriären och öka TEWL.
3. Reglering av inflammation:
Goda bakterier på huden kan ha antiinflammatoriska egenskaper och hjälpa till att modulera och förstärka immunsystemet. Detta kan minska risken för inflammatoriska hudtillstånd som eksem och psoriasis, vilka ofta är förknippade med ökad TEWL.
4. Produktion av skyddande ämnen:
Vissa mikrober på huden producerar ämnen som lipider och antimikrobiella peptider (AMPs), vilka bidrar till att upprätthålla hudens fuktighet och barriärfunktion. Dessa ämnen kan hjälpa till att förhindra vattenförlust och skydda huden mot skador.
5. Förbättring av hudens återfuktning:
En hälsosam mikrobiom kan stödja hudens naturliga återfuktningsprocesser genom att bidra till en balanserad produktion av sebum och andra fuktighetsbevarande faktorer. Detta hjälper till att bibehålla hudens fuktbalans och minska TEWL.
Vad kan vi då dra för slutsatser av allt detta?
Vill du ha en frisk och återfuktad hud så är nyckeln att minska TEWL. Endocannabinoidsystemet i huden är direkt och indirekt ansvarigt för hur mycket TEWL som din hud har. Detta då ECS både påverkar hudens egen fuktproduktion samt sebum-produktion och sebum-kvalité. Detta leder i sin tur till en bättre mikrobiell mångfald och en lägre risk för en överdriven TEWL.
Om du använder hudvård som gynnar hudens ECS, dricker tillräckligt med vatten, har en stabil sömncykel, äter en näringsrik kost och slutar stressa huden med ämnen som inte naturligt ska finnas där, då ger du huden dom absolut bästa möjligheterna att själv minska en överdriven TEWL.
Källor:
https://en.wikipedia.org/wiki/Transepidermal_water_loss
https://pubmed.ncbi.nlm.nih.gov/30348333/
https://pubmed.ncbi.nlm.nih.gov/30022486/
https://pubmed.ncbi.nlm.nih.gov/11428940/
https://pubmed.ncbi.nlm.nih.gov/1845280/
https://pubmed.ncbi.nlm.nih.gov/31350927/
https://www.sciencedirect.com/topics/immunology-and-microbiology/skin-water-loss