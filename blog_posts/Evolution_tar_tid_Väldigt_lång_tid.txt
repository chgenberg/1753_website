Title: Evolution tar tid... Väldigt lång tid...
URL: https://www.1753skincare.com/blogs/news/evolution-takes-time-a-very-long-time
Scraped: 2025-07-07 10:43:17
==================================================

Evolution tar tid... Väldigt lång tid...
3 oktober 2022
Christopher Genberg
3 oktober 2022
Christopher Genberg
Evolution tar tid… Väldigt lång tid… Även den minsta evolutionära förändringen tar tiotusentals år och dessa förändringar sker aldrig av en ren slump. Låt oss därför nu tillsammans gå ut på en resa genom hudens evolution…
Vi börjar vår resa för ca 1,9 miljoner år sedan. Vi hade då relativt nyligen övergått från att vara schimpanser till att bli vår mänskliga ras, Homo. Under denna evolutionära process så omvandlades våra hårsäckar till svettkörtlar och vi tappade nästan all vår behåring. Detta innebar att vår hud behövde anpassa sig till en hel del faktorer som vi aldrig tidigare hade behövt bry oss om. Vi behövde b.la. klara av att hantera en hög salthalt från svett, direkt UV-ljus från solen och patogener (onda mikrober) från den miljö som vi befann oss i.
Under 1,9 miljoner år så levde vi en livsstil som jägare och samlare i Afrika. Vi levde som nomader och befann oss konstant ute i direktkontakt med naturen. Vår hud anpassade sig till denna livsstil som innebar att vi konstant var i kontakt med naturens mikrober (encelliga mikroorganismer såsom bakterier, virus, svampar, protista, arkéer etc.).
För ca 8,000 år sedan så hände det någonting extraordinärt. Vi lärde oss hur vi kunde börja förädla marken där vi stod… Vi lärde oss att odla… Vi levde då ca 8,000 år som jordbrukare och vår hud tvingades att försöka anpassa sig till denna livsstil.
Under de senaste 100 åren så har vårt levnadssätt förändrats radikalt. Vi har blivit ”urbana människor i urbana städer” och vi som lever i västvärlden spenderar idag ca 90% av vår vakna tid inomhus. Den mångfald av mikrober från naturen som vår hud kräver för att må bra är ett minne blott. De mikrober som vår hud möter idag kommer till stor del från sterila kontorsmiljöer, tunnelbanor, bussar, restauranger, tåg och från våra hem. Alla dessa platser innehåller främst mikrober från andra människor.
Om inte detta vore illa nog så har vi dessutom en hudvårdsindustri som rekommenderar att vi skrubbar bort de naturliga ämnen (sebum) som vår hud har skapat för att kunna fungera utan hår. Hudvårdsindustrin rekommenderar därefter att vi ska försöka ersätta dessa ämnen med, ofta, syntetiska ingredienser.
Idag så har 85%* av alla tonåringar någon form av akne och 10,2%* av vuxna har eksem. Antalet fall av hudåkommor ökar år efter år samtidigt som antalet hudvårdsprodukter som säljs ökar i samma takt.
Dessutom har forskare gång på gång upptäckt att människor i jägare och samlarsamhällen inte har- eller har haft hudåkommor. Man kan därför konstatera att hudinflammationer är ett problem som har uppstått pga. vår urbana livsstil.
Einsteins definition av galenskap lyder: ”Definitionen av galenskap är att göra samma sak om och om igen och förvänta sig ett annorlunda resultat”.
Vi kan inte fortsätta att behandla huden på samma sätt som vi gjort under de senaste 100 åren och förvänta oss ett nytt resultat.
Det måste till en radikal förändring där vi tar hänsyn till det vår hud är byggd till att vara. Det går inte att slå 1,9 miljoner år av evolution.
*Studier gjorda i USA.
https://health.ucdavis.edu/welcome/features/20090909_teen_acne/
https://www.ncbi.nlm.nih.gov/pmc/articles/PMC4118692/