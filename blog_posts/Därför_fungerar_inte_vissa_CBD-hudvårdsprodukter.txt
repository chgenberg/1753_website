Title: Därför fungerar inte vissa CBD-hudvårdsprodukter
URL: https://www.1753skincare.com/blogs/news/darfor-fungerar-inte-vissa-cbd-hudvardsprodukter
Scraped: 2025-07-07 10:41:54
==================================================

Därför fungerar inte vissa CBD-hudvårdsprodukter
13 maj 2024
Christopher Genberg
13 maj 2024
Christopher Genberg
Jag har under de senaste månaderna varit i kontakt med människor som säger att de har använt hudvårdsprodukter som innehåller CBD men inte fått några märkbara resultat. De är därför skeptiska till att prova ”ytterligare produkter med CBD”.
Eftersom CBD i hudvård just nu är ett globalt trendigt ämne så finns det en drös hudvårdsföretag som sysslar med ”CBD-washing”. Detta innebär att man marknadsför en hudvårdsprodukt med CBD trots att den innehåller en ytterst liten mängd Cannabinoider.
När CBD säljs för oralt bruk så finns det tydliga direktiv kring vad företag som säljer produkten måste redovisa när det kommer till innehåll. Detta gäller tyvärr inte kosmetiska produkter.
Jag tänkte därför ta tillfället i akt och förklara lite mer kring hur du kan avgöra om en CBD-hudvårdsprodukt fungerar eller inte och vilka frågor du bör ställa en CBD-hudvårdsleverantör innan du beslutar dig för att investera i en produkt.
Först och främst så är det viktigt att förstå vad de olika ingredienser betyder på produktens ingrediensförteckning (INCI):
Cannabis Sativa Seed Oil (Hampafröolja)
– Trots att hampafröolja utvinns ur cannabisplantan så innehåller den inga cannabinoider (CBD, CBG eller liknande). Denna ingrediens är dock verksam på flera olika sätt men ska inte förknippas med CBD eller ”CBD-hudvård”.
Cannabidiol (CBD) –
Denna ingrediens betyder att produkten innehåller ”100% ren CBD”. När du ser denna ingrediens på ingrediensförteckningen så vet du med all säkerhet att produkten innehåller CBD. Dock inte vilken som är den exakta mängden. Hur du tar reda på detta beskriver jag längre ner i texten.
Cannabigerol (CBG)
– Denna ingrediens betyder att produkten innehåller ”100% ren CBG”. Likt Cannabidiol (CBD) så visar detta namn att produkten innehåller ren CBG.
Cannabis Sativa Leaf Extract / Cannabis Sativa Leaf Oil –
Detta beskriver ett extrakt från Cannabis-plantan som kan innehålla flera olika Cannabinoider, terpener med mera. Det framgår dock inte av ingrediensen på INCI hur mycket av denna olja som faktiskt är ”CBD” och/eller ”CBG”. Det är frivilligt för en hudvårdsleverantör att vara transparent och klargöra för hur mycket av de olika ämnena som denna ingrediens innehåller.
CBD mängd
Nu när vi har koll på vad de olika INCI-namnen står för så kan vi gå in på mängden Cannabinoider per produkt. Även detta är väldigt klurigt för dig som konsument då det finns väldigt få direktiv för vad en CBD-hudvårdsleverantör måste redovisa.
Det enklaste sättet att ta reda på hur mycket ren CBD och CBG som en produkt faktiskt innehåller är att fråga leverantören (om inte detta redan beskrivs i produktbeskrivningen). Den information som du måste ha för att räkna ut %-mängden CBD/CBG i en produkt är
storleken på produkten samt hur mycket ren CBD och CBG som produkten innehåller
Här nedan kommer ett antal matteexempel på hur du kan ta reda på hur många procent Cannabinoider en hudvårdsprodukt innehåller:
Exempel 1 - Ansiktsolja
Produktens storlek: 10 ml
Mängd ren CBD: 10 000 mg
Procentandel CBD i produkten: 10 000 mg / 100 000 mg (10 ml) = 10
Exempel 2 - Serum
Produktens storlek: 30 ml
Mängd ren CBD: 10 000 mg
Procentandel CBD i produkten: 10 000 mg / 300 000 mg (30 ml) = 3%
Exempel 3 - Moisturiser
Produktens storlek: 50 ml
Mängd ren CBD: 3 000 mg
Procentandel CBD i produkten: 3 000 mg / 500 000 mg (50 ml) = 0,6%
Mängd Cannabinoider som behövs
Nu kommer vi till frågan – ”Hur många procent cannabinoider måste finnas i en produkt för att den ska vara verksam?”. Med risk för att göra dig besviken så är inte heller svaret på denna fråga helt enkelt. Det studier än så länge har kommit fram till är att det krävs olika mängd baserad på vilken cannabinoid vi pratar om. Exempelvis så vet vi att det krävs en betydligt mycket lägre mängd CBG än CBD för att ge resultat på huden. Dessutom så ökar resultatet av cannabinoiderna om de ingår i samma produkt (även kallat ”the Entourage Effect”).
Vi har personligen testat en rad olika uppsättningar och kommit fram till att det krävs minst 10% CBD och 0,2% CBG för att uppnå ett exceptionellt resultat på huden. Finns det inte tillräckligt med CBD / applicering så kommer resultaten att minska eller utebli helt.
Förvirring
Om du fortfarande är förvirrad så är du inte ensam. Det är väldigt svårt att navigera sig i CBD-djungeln. Här är därför några råd när du letar efter CBD-hudvårdsprodukter:
Köp enbart CBD-hudvård som tydligt redogör för hur mycket ren CBD och CBG som produkten innehåller. Detta bör redogöras i %-andel på förpackningen eller som en del av INCI vid sidan av Cannabis Sativa Leaf Extract. Var alltid vaksam kring företag som inte tydligt redogör mängden Cannabinoider i sina produkter.
Om du köper produkter från andra länder (även inom EU) så måste du vara noggrann med att produkten inte innehåller något THC. Europalagstiftningen säger att en hudvårdsprodukt får innehålla max 0,2% THC men Sveriges lagstiftning har en nolltolerans mot THC. Detta innebär att en hudvårdsprodukt som innehåller THC i Sverige klassas som narkotika.
Var noggrann med vilka övriga ingredienser som hudvårdsprodukten innehåller. Syftet med att använda Cannabinoider i hudvård är att stötta hudens evolutionärt naturliga funktioner och minska risken för inflammation. Om en hudvårdsprodukt innehåller en mängd ingredienser som vi evolutionärt inte ska ha på huden så kan detta öka risken för inflammationer och en lägre mikrobiell mångfald. Detta vill du absolut inte då det är förödande för en kort- och långsiktigt god hudhälsa.
Slutsats
Vår hud har utvecklats under 1,9 miljoner år av evolution och består av en fantastisk komplex uppsättning av mikrober, hudceller, sebum och endocannabinoider som samverkar för att skapa balans. Huden är inte byggd för att vi konstant ska addera ”främmande” ingredienser på den då detta kan skapa oreda i samverkan mellan de olika delarna. Använd därför så få hudvårdsprodukter som möjligt och se till att de produkter som du använder stöttar hudens evolutionärt naturliga funktioner.