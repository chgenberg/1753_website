Title: Hudvårdsindustrin - En bransch som knappt behövs
URL: https://www.1753skincare.com/blogs/news/hudvardsindustrin-en-bransch-som-knappt-behovs
Scraped: 2025-07-07 10:41:55
==================================================

Hudvårdsindustrin - En bransch som knappt behövs
13 maj 2024
Christopher Genberg
13 maj 2024
Christopher Genberg
År 2020 så omsatte den globala skönhetsindustrin 100 miljarder dollar - över 1 000 miljarder kronor...
Detta är siffror som är svåra att greppa men för att sätta det i någon form av perspektiv så kan vi använda följande räkneexempel. Låt oss säga att en genomsnittlig skönhetsprodukt kostar 200 kr, så motsvarar detta att det 2020 såldes 5 miljarder produkter… På ett enda år.
Det finns ett antal företag som överlägset dominerar skönhetsmarknaden. De tre största är L’Oréal (27 miljarder dollar), Unilever (21 miljarder dollar) och Estée Lauder (12 miljarder dollar). Dessa gigantiska företag äger i sin tur en stor mängd olika varumärken och samtliga tre har, år efter år, haft en enorm tillväxt.
Det finns inga officiella siffror över hur många olika skönhetsprodukter som finns på marknaden (gissningsvis för att denna siffra ökar på daglig basis) men baserat på den globala omsättningen så kan man uppskatta siffror från 30 000+ olika produkter. Dessa produkter är i sin tur indelade i kategorier såsom exempelvis rengöringar, peelings, masker, moisturisers, ansiktsoljor, serums, makeup removers, eye patches, kroppslotions, kroppsoljor, kroppsskrubbar.
Skönhetsbranschen är verkligen en blomstrande bransch och det finns väldigt lite som tyder på att denna utveckling ska stagnera… Men. Den fråga som vi måste ställa oss är… Behöver vi verkligen alla dessa olika produkter?
Vår hud har utvecklats under 1,9 miljoner år av evolution. Den har steg för steg, år efter år, anpassat sig för att fungera under de nya förutsättningar som uppstod när vi gick från att vara håriga schimpanser till mindre håriga Homo Erectus och sedan till Homo Sapiens.
Huden är ett av de smartaste och mest komplexa organ som vi har i vår kropp. Är det rimligt att detta organ efter 1,9 miljoner år av evolution behöver konstant applicering av externa ämnen för att fungera? Om du frågar oss så är svaret ett rungande nej… Huden klarar sig till stor del helt själv utan någon form av yttre påverkan.
Det finns dock tillfällen där huden, av olika anledningar, hamnar i obalans (exempelvis hudåkommor, känslig hud eller inflammerad hud) och behöver lite hjälp för att återfå sin balans (homeostas). Det bästa vi kan göra vid dessa tillfällen är att externt hjälpa hudens naturliga funktioner att återfå sin kraft och funktion. Detta uppnår vi dock inte genom en 5-stegsrutin morgon och kväll. Vi gör det inte heller genom att stressa hudcellerna med diverse syntetiska ingredienser.
Det bästa sättet att stötta hudens egna funktioner är att applicera Prebiotika (för att öka hudens mikrobiella mångfald) och Phytocannabinoider (för att balansera upp hudens endocannabinoidsystem).
Men, frågar sig nu vissa… ”Om det nu är så enkelt att uppnå en optimal hudhälsa… Varför skapar inte alla hudvårdstillverkare denna typ av produkter?”. Detta är för mig fortfarande en gåta men om jag skulle gissa så tror jag att svaret ligger i den första delen av detta inlägg. Det finns minst 1 000 miljarder skäl till att inte hudvårdsföretag vill att det ska finnas en enkel och relativt billig lösning. Dessutom så är det inte möjligt att patentera (och på så vis skydda) vare sig cannabinoider eller prebiotika.
Vårt mål är att utmana, förändra och förbättra hudvårdsindustrin i grunden. Vi är helt övertygade om att det enbart behövs max 10 olika hudvårdsprodukter för att hantera och lösa samtliga de hudåkommor och hudtillstånd som vi idag ser i det västerländska samhället. Nu gör vi allt för att få ut detta budskap till världen.
Källor:
https://www.statista.com/outlook/cmo/beauty-personal-care/skin-care/europe#revenue
https://explodingtopics.com/blog/beauty-industry-stats