Title: Hyperpigmentering och Endocannabinoidsystemet
URL: https://www.1753skincare.com/blogs/news/hyperpigmentering-och-endocannabinoidsystemet
Scraped: 2025-07-07 10:41:51
==================================================

Hyperpigmentering och Endocannabinoidsystemet
14 maj 2024
Christopher Genberg
14 maj 2024
Christopher Genberg
Pigmentfläckar eller hyperpigmentering som det även kallas är en allt vanligare hudåkomma och det finns idag en rad behandlingar och produkter som är framtagna för att minska detta problem.
Men, vad är egentligen hyperpigmentering, varför uppstår det och kan hudens evolutionära uppbyggnad ge oss ledtrådar kring hur vi kan råda bot på detta besvär?
Det som generellt händer i huden när man får hyperpigmentering är att man får en obalans i hudens melanocyter.
Melanocyter är de celler i huden som producerar melanin, vilket är det pigment som ger hud, hår och ögon deras färg. När man får hyperpigmentering så sker det en ökad aktivitet i melanocyterna, vilket leder till att dessa celler producerar mer melanin än vanligt. Detta är det som uppstår i melanocyterna när man får hyperpigmentering:
Stimulering av Melanocyter
: Melanocyter kan stimuleras av flera olika faktorer, inklusive ultraviolett (UV) ljus från solen, hormonella förändringar (som de som sker under graviditet eller vid användning av vissa typer av hormonell preventivmedel), och genom inflammatoriska processer (som kan uppstå efter skador eller vid vissa hudsjukdomar som akne).
Ökad Melaninproduktion:
När melanocyterna stimuleras, ökar de sin produktion av melanin. Detta sker genom en process som kallas melanogenes. I denna process spelar enzymet tyrosinas en central roll. Tyrosinas katalyserar bildandet av melanin från aminosyran tyrosin.
Överföring av Melanin:
När melanin är producerat, överförs det till de omgivande hudcellerna (keratinocyterna) genom strukturer som kallas melanomsomer. Melanosomerna tas upp av keratinocyterna och melaninet börjar färga cellerna, vilket resulterar i en mörkare hudton.
Ackumulering av Melanin:
I hyperpigmenterade områden ackumuleras melanin i högre koncentrationer än normalt, vilket gör dessa hudområden mörkare jämfört med omgivande vävnad.
Det första som uppstår är en överstimulering i hudens melanocyter. Detta leder till en negativ kaskadeffekt som till sist leder till en mörkare hudton på vissa delar av huden.
Det som sker är att melanocyterna får en rubbad funktion och fungerar helt enkelt inte som dom naturligt ska fungera.
Det ”konventionella” sättet att motverka hyperpigmentering är ofta att använda en hudvårdsprodukt med ämnen (vitamin C, retinol etc.) som kan ”bleka” huden alternativt gå på en behandling (exempelvis kemisk peeling) som kortsiktigt ska stävja melaninproduktionen i melanocyterna.
Men, det man även har upptäckt är att melanocyternas funktion är direkt påverkade av hudens endocannabinoidsystem (ECS). Har vi en god endocannabinoidsystemfunktion så kommer vi även att ha en mer stabil produktion av melanin i melanocyterna.
Endocannabinoidsystemet påverkar funktionen i hudens melanocyter på flera sätt:
Reglering av celltillväxt och differentiering:
ECS kan påverka tillväxt och differentiering av melanocyter genom dess interaktion med cannabinoidreceptorer. Melanocyter uttrycker både CB1- och CB2-receptorer, och aktivering eller hämning av dessa receptorer kan påverka hur melanocyterna beter sig och producerar melanin.
Inflammation:
Inflammation är en kritisk faktor som kan stimulera melanocyterna till ökad melaninproduktion, speciellt i fall av postinflammatorisk hyperpigmentering. Cannabinoider som CBD och CBG har visat sig ha antiinflammatoriska egenskaper genom att modulera immunresponsen och inflammation i huden, vilket potentiellt kan minska stimuleringen av melanocyter som svar på inflammatoriska tillstånd.
Modulering av melanogenes:
Forskning tyder på att cannabinoider kan påverka melaninproduktionen direkt. Vissa studier har visat att aktivering av cannabinoidreceptorer kan modulera enzymet tyrosinas, som är avgörande för melaninproduktionen. Även om mekanismerna inte är helt utforskade, finns det tecken på att cannabinoider kan öka eller minska melaninproduktionen beroende på sammanhanget och vilka receptorer som aktiveras.
Stressrespons:
ECS bidrar också till att reglera kroppens stressrespons, vilket kan påverka hudens hälsa och dess funktioner, inklusive pigmentering. Kronisk stress har kopplats till olika hudproblem, inklusive förändringar i pigmentering.
Det bästa sättet att förebygga hyperpigmentering är följande:
Utsätt dig inte för överdriven UV-strålning –
Befinner du dig längre perioder i miljöer med hög UV-exponering så bör du använda solskydd. Det absolut bästa är att använda kläder och befinna sig i skugga. Om du ändå vill vara i direkt solskydd så rekommenderar vi ett fysikaliskt solskydd med så få ämnen som möjligt.
Undvik mekanisk irritation
- Irritation eller inflammation i huden kan leda till postinflammatorisk hyperpigmentering. Försök att undvika aggressiva hudvårdsbehandlingar eller produkter som irriterar huden. Var också försiktig med att inte peta eller klämma på akne, eftersom detta kan förvärra inflammationen och leda till mörka fläckar.
Hantera hormonnivåerna -
Eftersom hormonella förändringar kan orsaka hyperpigmentering (som vid melasma), kan det vara bra att diskutera preventivmedelsalternativ med en läkare om du märker hudförändringar som kan vara kopplade till hormonella behandlingar.
Kost och livsstil -
En näringsrik kost som är hög i antioxidanter kan bidra till att skydda huden. Antioxidanter som finns i färska frukter och grönsaker kan skydda huden från skador och stödja dess förmåga att hantera UV-strålning och andra stressfaktorer.
Endocannabinoidsystemvänliga hudvårdsprodukter –
Använd hudvårdsprodukter som gynnar hudens känsliga ekosystem (mikrober, hudceller och signalsystem) och som gynnar hudens CB1 och CB2 receptorer.
Summeringen är att hyperpigmentering är en klurig åkomma och att det fortfarande krävs mer forskning för att helt komma till botten med hur man på bäst sätt löser detta problem. Om du dock följer ovanstående råd så minskar minsken för uppkomst av denna besvärliga åkomma.
Eftersom vi inte är
läkemedelsklassade
så får vi inte ge några ”medicinska löften”. Men… Vi rekommenderar dig som har hyperpigmentering att prova-på vårt koncept.
Källor:
https://my.clevelandclinic.org/health/diseases/21885-hyperpigmentation
https://www.ncbi.nlm.nih.gov/pmc/articles/PMC3346111/
https://www.ncbi.nlm.nih.gov/pmc/articles/PMC6429381/
https://www.sciencedirect.com/science/article/pii/S0021925820461952
https://www.sciencedirect.com/science/article/pii/S0022202X15526651
https://www.researchgate.net/publication/351633027_Management_of_Hyperpigmentation_Current_Treatments_and_Emerging_Therapies