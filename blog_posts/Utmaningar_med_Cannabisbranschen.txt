Title: Utmaningar med Cannabisbranschen
URL: https://www.1753skincare.com/blogs/news/utmaningar-med-cannabisbranschen
Scraped: 2025-07-07 10:43:16
==================================================

Utmaningar med Cannabisbranschen
31 oktober 2022
Christopher Genberg
31 oktober 2022
Christopher Genberg
Jag är nyss hemkommen efter två intensiva dagar i Nederländerna. Jag har mött flera människor som olika länge, på ett eller annat sätt, jobbar med Cannabis. Det som gång på gång slår mig är att det finns två helt olika personlighetstyper som vurmar för denna växt. Den absolut största gruppen är ”Jamaica/Ganja/Hippies” som använder Cannabis som ett rent berusningsmedel. Ofta genom att röka, vejpa eller inta THC (den psykoaktiva ämnet i Cannabisplantan) oralt.
Den andra gruppen är de människor som har förstått storheten i Cannabisplantans över 400 olika kompontenter och hur dessa, under de senaste 5.000 åren, har fungerat som läkemedel för en mängd olika sjukdomar och åkommor. Denna grupp är (till skillnad från den första) inte hippies utan ofta läkare, forskare eller ”alternativ-specialister” inom diverse hälsoområde.
Dilemmat är enligt mig att den förstnämnda gruppen är så stor att väldigt få tar Cannabis (framförallt CBD och CBG) seriöst.
Det som också har slagit mig under de senaste månaderna är hur få hudvårdstillverkare som pratar om hudens endocannabinoidsystem (ECS) och vilken otrolig effekt man får om man applicerar cannabis på huden. Det finns en stor mängd CBD-hudvårdsmärken men väldigt få använder fler än en del av plantan (även kallas CBD Isolate). Dessutom så används denna i alldeles för liten mängd för att ha någon direkt effekt för hudens ECS.
Hur kan detta komma sig? Min slutsats är att det finns tre möjliga orsaker:
Hudvårdstillverkare känner inte till hudens ECS och dess nödvändiga funktion för en optimal hudhälsa.
Hudvårdstillverkare har hört att det finns någonting som heter ECS men vet inte hur man ska göra eller vad man ska addera i en hudvårdsprodukt för att få detta system att komma i balans.
De stora hudvårdstillverkarna känner till ECS, hur man ska balansera det men vågar, pga. stigman runt Cannabis-plantan, inte att utveckla produkter som faktiskt gör skillnad för hudens receptorer. Dessutom så skulle dessa produkter bli betydligt dyrare att tillverka än deras befintliga produktutbud.
För mig personligen så är detta dock nästintill galenskap. Idag har 86% av amerikanska tonåringar någon form av akne samt 12% av samtliga vuxna någon form av atopisk dermatitis (eksem). Vi har en naturligt växande planta som till stor del skulle kunna lindra (och i många fall lösa) dessa hudtillstånd… Men växten används inte då stigmat runt den (sedan början av 30-talet) har varit för stort.
Mitt mål har under de senaste 10 åren varit att kunna ge så många människor som möjligt ett så bra självförtroende som möjligt. Cannabisplantan har öppnat upp en helt ny värld kring hur vi kan skapa hudvårdsprodukter som ger resultat som världen aldrig tidigare har skådat. Vi kommer aldrig att bli perfekta men vi kommer aldrig att sluta utvecklas.