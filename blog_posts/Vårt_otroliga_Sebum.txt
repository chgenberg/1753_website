Title: Vårt otroliga Sebum
URL: https://www.1753skincare.com/blogs/news/vart-otroliga-sebum
Scraped: 2025-07-07 10:43:14
==================================================

Vårt otroliga Sebum
14 november 2022
Christopher Genberg
14 november 2022
Christopher Genberg
När vi gick från att vara schimpanser till att bli Homo (Sapiens) så omvandlades våra hårsäckar till svettkörtlar. Men varför skedde denna evolutionära omvandling och ännu viktigare… Hur skulle vår hud nu klara av att fungera i en vild miljö utan att ha en heltäckande kroppsbehåring? Låt oss börja med att svara på den första frågan…
Vi som människor är fysiskt underlägsna väldigt många andra djur. Vi kan inte springa ikapp en antilop och vi kan inte fysiskt försvara oss mot ett lejon. För att kunna jaga och på så vis överleva på savannen så behövde vi ha en annan förmåga… Någonting unikt… Vi behövde kunna springa långa sträckor utan att stanna och kyla ner oss. Genom att våra hårsäckar omvandlades till svettkörtlar så kunde vi producera svett. Svettet gav (och ger) oss förmågan att kyla ner kroppen samtidigt som vi utför en fysisk ansträngning.
När vi jagade en antilop så sprang denna först snabbt iväg från oss. Men efter en stund så behövde antilopen stanna för att kyla ner sig själv innan den fortsatte att springa, då de flesta däggdjur inte har några svettkörtlar. Efter en viss distans så kunde vi därför komma i kapp antilopen och vi hade uppnått en lyckad jakt. Svett är en av de faktorer som fick vår mänskliga ras att överleva.
Då kommer vi in på nästkommande fråga.
Hur skulle vi (och vår hud) klara av att överleva utan heltäckande kroppsbehåring?
Under tiden som den evolutionära omvandlingen från hårsäckar till svettkörtlar pågick så utvecklades samtidigt någonting som är helt unikt för oss människor…
Vårt fantastiska sebum.
Sebumet är en kombination av ämnen (främst oljor) som vår kropp producerar och skickar ut till huden. Denna produktionsprocess är mycket komplicerad och kräver väldigt mycket av vår totala energiåtgång.
Ca 7% av den totala mängd energi som vi förbrukar går åt till att producera sebum.
Under lång tid så trodde man att vårt sebums främsta syfte var att ”smörja huden” och på så vis skydda den. Många aktörer inom hudvårdsbranschen har även länge trott (och tror fortfarande idag) att vårt sebum är en fiende som helst ska tvättas bort. Deras belägg för denna åsikt är att en överproduktion av sebum kan leda till fet hud och i värsta fall akne.
Att vårt sebum smörjer huden är förvisso sant men dess främsta uppgift är någonting helt annat och någonting mycket, mycket viktigare…
För att förstå denna viktiga uppgift så måste man först förstå vad sebum är uppbyggt av. Vårt sebum består av steroler, triglycerider, fria fettsyror, vaxestrar, ceramider och kolväten. Sebumet är helt unikt för oss människor och kombinationen av dessa ämnen går inte att hitta i något annat djur. Den främsta ”sebum-funktionen” är inte att smörja huden utan att fungera som näring/mat för hudens goda mikrober. Man skulle därför kunna säga att sebum
är den absolut bästa prebiotikan för vår hud.
Sebumet har en helt avgörande roll för vår hudhälsa. Att använda en stark syra-peeling, rengöring eller andra hudvårdsprodukter för att skrubba bort sebumet är att gå emot 2 miljoner år av evolution och… det går inte att slå evolutionen.
Vill du ha en strålande hudhälsa på både lång och kort sikt så finns det därför bara en sak att göra… Ta hand om din huds mikrober och det unika sebum som din kropp så gärna vill ge din hud.