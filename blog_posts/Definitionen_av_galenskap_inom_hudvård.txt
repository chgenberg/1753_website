Title: Definitionen av galenskap inom hudvård
URL: https://www.1753skincare.com/blogs/news/definitionen-av-galenskap-inom-hudvard
Scraped: 2025-07-07 10:42:45
==================================================

Definitionen av galenskap inom hudvård
25 juli 2023
Christopher Genberg
25 juli 2023
Christopher Genberg
Hudvårdsindustrin har länge byggt sin strategi kring ungefär samma tanke. Rengör/peela huden från ”smuts” och dess naturliga oljor, addera sedan ämnen som ska ersätta det vi nyss tvättade bort. Använd ämnen och behandlingar såsom retinol, kemiska peelings med mera för att avlägsna döda hudceller och samtidigt ”påskynda cellförnyelsen”.
Detta är enligt mig ren galenskap.
Huden har utvecklats under 1,9 miljoner år av evolution. Under denna extremt långa period så har den finjusterats och blivit den komplexa uppsättningen av mikrober (bakterier, virus, svampar etcetera), hudceller, talgkörtlar, endocannabinoidsystem, svettkörtlar m.m. som idag bidrar till att den fungerar på ett enastående sätt.
Detta komplexa ekosystem och dess kopplingar till varandra är nästintill omöjligt att förstå.
Vi vet helt enkelt inte hur de olika delarna samverkar och vad som händer när vi adderar ett ämne som naturligt inte ska finnas i detta ekosystem.
Samtidigt så lever många av oss idag i urbana samhällen och därav en livsstil som vi absolut inte evolutionärt är byggda för att leva. Detta ställer till enorma utmaningar för huden men lösningen är absolut
INTE
att addera ytterligare aspekter (läs naturliga eller syntetiska ämnen) som huden inte är byggd för att möta.
Vad är då lösningen? Hur ska vi kunna hantera denna nya livsstil utan att förstöra hudens känsliga ekosystem?
Nu kommer det något märkliga svaret. Vi vet inte och kommer förmodligen aldrig veta helt hur vi ska behandla det här systemet för att det ska fungera optimalt. Det enda sättet vi skulle kunna få en optimal hudhälsa är att återgå till den livsstil som vi evolutionärt är byggda för att leva – som jägare-samlare.
Vad vi idag vet med all säkerhet är att det befintliga sättet att behandla huden är helt fel. Så länge vi fortsätter att addera ämnen på huden som naturligt inte ska finnas där så kommer antalet fall av hudåkommor och hudinflammationer öka. År efter år… Idag har 85% av alla tonåringar akne, runt 36% av samtliga människor i Europa känslig eller väldigt känslig hud och ca 10% av alla människor eksem.
Det vi kan göra är att enbart addera sådana ämnen som naturligt stöttar hudens naturliga ekosystem. Ämnen som redan ingår i detta komplexa ekosystem. Vi kan med små försiktiga medel försöka påverka hudens mikrobiella mångfald och endocannabinoidsystem (som utgör basen till samtliga naturliga funktioner i huden).
Oavsett vad så krävs det en enorm vändning i denna massiva industri som årligen omsätter över 4 000 000 000 000 kr.