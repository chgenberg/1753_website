Title: Flera olika Människoarter
URL: https://www.1753skincare.com/blogs/news/flera-olika-manniskoarter
Scraped: 2025-07-07 10:43:11
==================================================

Flera olika Människoarter
12 december 2022
Christopher Genberg
12 december 2022
Christopher Genberg
Idag så är det, för de allra flesta, helt självklart att vi människor som lever på jorden enbart består av
en människoart
. Utöver vår art så finns det ett stort antal andra arter som b.la. växter och djur. Även om detta idag är en självklarhet så har det inte alltid varit så.
Sanningen är att för 300,000 år sedan så var vi (Homo Sapiens) enbart
en av flera människoarter
som levde sida vid sida på jorden. Forskare har än idag väldigt svårt att fastställa exakt hur många människoarter som har funnits men man är säker på att det har funnits minst 7 andra arter.
Under en lång tid så var Neandertalarna den vanligaste människoarten i Europa. Dessa människor kan antingen ha varit en egen art eller en underart till oss, Homo Sapiens. Deras mycket kraftiga och kompakta kroppsbyggnad innebar att de var fysiskt mycket starkare än vad vi är. Deras hjärna var lite större än vår och man har hittat spår som tyder på en god social förmåga. Man har även konstaterat att neandertalarna hade en ljus hud med en mycket varierande pigmentering. Neandertalarna utrotades för ca 40,000 år sedan och det finns flera olika teorier kring varför detta skedde. Möjliga orsaker är en ökad konkurrens från andra människoarter, sjukdomar eller en konsekvens av klimatförändringar.
Den senaste (och sista) människoarten som vi känner till,
innan oss
, heter Denisovans. Dessa människor levde fram tills för ca 15,000 år sedan och det finns flertalet belägg som visar att denna art var relativt lika oss. Det finns även studier som visar på att vissa människor även idag har ett fåtal procent av denna art i sitt DNA.
Det finns flera olika teorier kring varför denna utrotning av de andra arterna skedde men oavsett vad som var orsaken så kan man slå fast att vår arts (Homo Sapiens) förmåga att överleva är fantastisk. Vår mänskliga evolution har gett oss möjligheten att ta oss förbi ett stort antal hinder för att komma till den plats där vi är idag.
Även om vi i vissa fall behövt vara själviska och tänka på våra egna intressen så har vi framför allt behövt samarbeta med andra arter i vår omvärld. Vi har behövt vara en del av den fantastiska biologiska mångfald där alla jordens arter ingår. I samma stund som vi började odla grödor så började vi att frångå vårt samarbete med andra arter… Vi började att frångå vårt evolutionära levnadssätt.
Här nedan ser du ett antal exempel på hur vårt moderna levnadssätt försöker att ”lura evolutionen”:
1. Vi äter en stor mängd socker. Vi är beroende av socker då vi behövde denna extra energi för vår överlevnad som jägare och samlare. När vi såg ett äpple så triggades vi till att äta detta för att få i oss extra energi. Idag så har vi tillgång till en nästintill obegränsad mängd med socker och detta skadar därför i stället vår hälsa.
2. Vi befinner oss inomhus 90% samtidigt som vi äter mindre och mindre näringsrik mat. Vi försöker i stället ersätta vår närvaro till naturen och den näringsrika maten med kosttillskott och mediciner.
3. Vi använder starka hudvårdsprodukter (b.la. rengöringar och peelings) för att ta bort hudens naturliga oljor och i stället ersätta dessa med, ofta, syntetiska ingredienser.
Vår art är fantastisk. Den har genomgått en evolutionär resa som har fått oss att överleva när andra arter har dött ut. Det är dags för oss att inse detta och arbeta med vår kropp i stället för emot den.
Vi borde börja leva upp för vår arts namn. Homo – Människa – Sapiens – Vis… Vi måste bli
visare
i våra livsval och detta måste ske NU!