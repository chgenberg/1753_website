Title: Varning - Enbart för dig som är en hudvårdsnörd!
URL: https://www.1753skincare.com/blogs/news/varning-enbart-for-dig-som-ar-en-hudvardsnord
Scraped: 2025-07-07 10:42:58
==================================================

Varning - Enbart för dig som är en hudvårdsnörd!
3 april 2023
Christopher Genberg
3 april 2023
Christopher Genberg
Varning!
Detta inlägg är till för dig som är en hudvårdsnörd och vill förkovra dig i varför ditt endocannabinoidsystem (ECS) är helt avgörande för en optimal hudhälsa…
Huden är ett ytterst komplext organ som består av en mängd olika komponenter som samverkar för att fungera. Det är b.la. en blandning av hudceller, bakterier, virus, svampar, protista och arkéer. Dessutom så producerar vår hud endocannabinoider – Anandamides och 2-AG (läs mer om dessa i ett tidigare blogginlägg).
Dessa endocannabinoider produceras av huden när de behövs och kontrollerar celler i epidermis, hårsäckarna och svettkörtlarna. Detta innebär att hudens cannabinoider har en direkt påverkan för hudens hälsa.
Vår kropp har två olika receptorer som reglerar vår Endocannabinoidsystem (ECS) genom att samarbeta med våra endocannabinoider. Namnen på dessa två receptorer är CB1 och CB2. På många ställen i vår mänskliga kropp så finns enbart en av dessa receptorer. Men… Våra hudceller innehåller, unikt nog, både CB1 och CB2.
Endocannabinoidernas effekt för hudcellerna i epidermis
Kortfattat kan man säga att både CB1 och CB2 i hudcellerna reglerar hudens naturliga funktion som en barriär mot externa faktorer. Detta genom Proliferation
(Cellproliferation är den process genom vilken en cell växer och delar sig för att producera två dotterceller. Cellproliferation leder till en exponentiell ökning av cellantal och är därför en snabb mekanism för vävnadstillväxt.”)
eller apoptosis (
en programmerad celldöd är ett sätt för celler i organismer att på ett kontrollerat sätt begå självmord utan att skada sin omgivning, till skillnad från den mer kaotiska nekrosen
.). Dessutom så minskar endocannabinoiderna risken för inflammation i huden.
Man kan på ett enklare sätt säga att endocannabinoidernas funktion främst är att stärka epidermis barriärfunktion.
Endocannabinoidsystemets (ECS) roll i hudens immunfunktion
är att ständigt kontrollera aktiviteten hos hudens immunförsvar och inflammatoriska system. Detta sker på två olika sätt:
Endocannabinoider ger antiinflammatoriska effekter.
Hudens ECS förhindrar aktivering av immunförsvaret när det inte verkligen behövs.
ECS funktion för hårsäckarna
Hårsäckar uppvisar en livslång cykel av tillväxt, regression och vilofaser. När hårsäckens CB1-receptorer aktiveras, upphör celldelningen. Detta resulterar i hämmad hårväxt och en längre regressionsfas, även känd som catagen. Att kontrollera ECS-aktivitet i hårsäcken kan vara terapeutiskt lovande för hårväxtstörningar, såsom oönskad hårväxt eller skallighet.
ECS funktion för hudens talgkörtlar
Att ha en god endocannabionoidfunktion är även nyckeln till en väl fungerande funktion hos hudens talgkörtlarna. När endocannabinoider eller deras receptorer inte produceras eller fungerar korrekt, kan talgkörtlarna inte utsöndra tillräckligt högkvalitativt sebum. Detta leder till att vår hudbarriär försvagas, vilket ökar risken för att patogener (onda mikrober) tar över vissa delar av huden. Om talgkörtlarnas cannabinoidfunktion är i balans så bidrar det till homeostas och på så vis en frisk hud.
ECS funktion för svettkörtlarna
ECS finns även i våra svettkörtlar. Trots att forskare nu har slagit fast att såväl CB1- och CB2-receptorer reglerar livscykeln för svettkörtelceller, behövs mer forskning för att klargöra hur endocannabinoider påverkar deras funktion vid t.ex. svettproduktion.
ECS funktion vid hudåkommor
Brist på endocannabinoid och/eller ett dysfunktionellt ECS tros bidra till en mängd olika sjukdomar. När det kommer till hudåkommor så behövs det mer forskning för att exakt kunna avgöra ECS:s roll vid en rad olika hudtillstånd. Man kan dock dra slutsatsen att en icke-fungerande cannabinoidfunktion sannolikt bidrar till utvecklingen av mycket vanliga hudtillstånd såsom akne, torr hud, inflammation och eksem.
Sammanfattningsvis så krävs det mer forskning för att helt kunna utläsa ECS och phytocannabionoidernas funktion för vår hudhälsa. Det man dock redan nu kan slå fast är att detta system är direkt kopplat till hur vår hud mår på både kort- och lång sikt. ECS är någonting som samtliga hudvårdstillverkare måste ta hänsyn till i framtiden.
http://www.phytecs.com/tour-the-ecs/the-ecs-in-skin/