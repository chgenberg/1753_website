Title: Huden är som en ö i västra stilla havet
URL: https://www.1753skincare.com/blogs/news/huden-ar-som-en-o-i-vastra-stilla-havet
Scraped: 2025-07-07 10:42:12
==================================================

Huden är som en ö i västra stilla havet
3 januari 2024
Christopher Genberg
3 januari 2024
Christopher Genberg
Ett av de mest omtalade ämnena i västvärlden idag är människans påverkan på miljön. Oavsett vart man står i denna fråga så är det ett faktum att den globala mångfalden av såväl växt som djurarter drastiskt har minskat under dom senaste 120 åren. Bara sedan 70-talet så har människan eliminerat 60% av alla världens däggdjur, fåglar, fiskar och reptiler. Detta är siffror som är svåra att ta in. Vi människor är en patogen för den mångfald av arter som utgör jorden.
För ett tag sedan läste jag om ett fall som tydligt beskriver vad som händer när man stör ut ett känsligt ekosystem. Vi ska nu ta oss hela vägen till ön Guam i västra Stilla havet.
Guam har upplevt en dramatisk minskning av sin biologiska mångfald under de senaste decennierna, och en av de mest påtagliga orsakerna till denna nedgång är spridningen av den invasiva ormarten Boiga irregularis, också känd som den bruna trädsnoken. Denna invasiva orm har haft en förödande inverkan på öns ekosystem, vilket har lett till omfattande förändringar i både djurliv och växtliv.
Ormen Boiga irregularis introducerades till Guam troligen under andra hälften av 1900-talet, sannolikt som en oavsiktlig biprodukt av människans transport av varor eller genom avsiktlig introduktion för att kontrollera andra skadedjur. Eftersom ormen saknade naturliga rovdjur på ön, fann den snabbt en gynnsam miljö och började multiplicera i stor skala.
En av de mest skrämmande konsekvenserna av den bruna trädsnokens framfart på Guam har varit den nästan totala utrotningen av vissa fågelarter. Ormen, som är en effektiv jägare, har decimerat populationerna av markhäckande fåglar, som bland annat den bruna kungsfågeln och den vitögd kungsfågeln. Dessutom har ormen även tagit sin beskärda del av andra smådjur, inklusive ödlor och smådäggdjur, vilket har orsakat en kaskad av förändringar i näringskedjan.
Förlusten av dessa arter har haft bredare ekologiska konsekvenser. Många av de fåglar och djur som ormen jagar spelar en viktig roll i att kontrollera populationerna av skadedjur, pollinera växter och sprida frön. Idag så är Guam en ö som bäst kan liknas vid en halloween-prydnad. Den består av miljontals och åter miljontals av spindlar och ormar där nästan allt annat djurliv är eliminerat.
För att bekämpa spridningen av den bruna trädsnoken har olika åtgärder föreslagits och implementerats, inklusive insatser för att utrota ormar från vissa områden, forskning om biologiska kontrollmetoder och utbildning av allmänheten om riskerna med invasiva arter.
Trots dessa insatser kvarstår utmaningen att återställa och bevara den biologiska mångfalden på Guam. Det är en påminnelse om det ödesdigra inflytandet som en enda invasiv art kan ha på ett helt ekosystem och betydelsen av att förebygga ytterligare introduktioner i framtiden.
Detta är ju givetvis supersorligt men vad har detta med huden och vår mänskliga kropp att göra? Det har allt med detta att göra.
Vår kropp och hud är inte en enskild ”enhet” utan en kombination av miljarder celler, bakterier, virus, svampar, protista, arkéer och signalsystem. Alla dessa beståndsdelar samverkar för att huden och kroppen ska vara frisk. Det är ett väldigt unikt och framgångsrikt men ytterst känsligt ekosystem.
Så länge vi ger detta ekosystem rätt förutsättningar att ta hand om sig själv så kommer det att blomstra. Huden och kroppen kommer att må fantastiskt bra och vi är kort och gott friska.
Det är först när någonting stör ekosystemet som vi blir sjuka eller skadade. Dessa störande moment kan ha flera olika bakomliggande orsaker. Det kan exempelvis vara bristande sömn, för hög stress, för dålig mat eller för lite exponering av mikrober från naturen.
Men. Rent ”hudmässigt” så kan främmande ämnen ha en långsiktigt negativ konsekvens för det känsliga ekosystem som håller den frisk.
Om vi exempelvis applicerar ett ämne på huden vars funktion är att påskynda hudens cellförnyelse så kan vi säkerligen förvänta oss kortsiktiga resultat, det är trots allt därför dessa typer av hudvårdsprodukter säljer så bra. Vi får nya friska hudceller och huden får ett ”glow”. Baksidan är dock den konsekvens som uppstår när vi stör ut hudens egen funktion. Vi rubbar den naturliga process som under miljoner år av evolution har byggts upp.
Om hudvårdsbranschen nu känner till detta fenomen. Varför fortsätter man då att ta fram produkter som innehåller ämnen som inte naturligt ska finnas på huden. Orsaken är som vanligt – pengar. Det finns knappt någon lönsamhet i att sälja produkter som enbart innehåller dom ämnen som redan finns i huden. Dessutom så behövs det knappt några hudvårdsprodukter alls för att uppnå en optimal långsiktig hudhälsa.
Jag är personligen övertygad om att den moderna hudvårdsindustrin är en av dom främsta orsakerna till att vår västerländska hudhälsa håller på att kollapsa. Vår hud håller på att bli som ön Guam. Ett skräckexempel där yttre påverkan skadar det naturliga ekosystemet.
https://www.theguardian.com/environment/2018/oct/30/humanity-wiped-out-animals-since-1970-major-report-finds