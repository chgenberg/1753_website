Title: Skog vs Vetefält - En berättelse om huden
URL: https://www.1753skincare.com/blogs/news/skog-vs-vetefalt-en-berattelse-om-huden
Scraped: 2025-07-07 10:43:08
==================================================

Skog vs Vetefält - En berättelse om huden
19 december 2022
Christopher Genberg
19 december 2022
Christopher Genberg
Föreställ dig att du går ut i en skog… Vad ser du runt omkring dig? Du ser förmodligen träd, buskar, blommor, mossa, stenar, gräs, insekter och fåglar.
Denna mångfald av arter bildar det vi kallar för en skog.
Om du nu får uppdraget att ta hand om denna skog. Om ditt mål är att få denna skog att överleva… Vad behöver du då göra? Behöver du vattna? Behöver du gödsla?
Givetvis inte… Det är en absurd idé att behöva vattna en skog. Varför ska du göra det när skogen tar hand om sig själv? Om en buske dör så kommer trädet att täcka upp för busken. Om en blomma dör så kommer mossan att täcka upp för blomman. Allt fungerar som ett harmoniskt ekosystem.
Föreställ dig nu att endast 50 meter från skogen så finns det ett vetefält. Detta vetefält får exakt samma regnmängd och soltimmar som skogen. Skillnaden är att detta vetefält enbart består av en enda art av vete.
Vad behöver du göra för att ta hand om detta vetefält? Du måste kontinuerligt både vattna och gödsla…
Hur kommer det sig att du måste ta hand om vetefältet men inte skogen när båda dessa platser har exakt samma förutsättningar? Det beror på att skogen består av en mångfald av arter medan vetefältet enbart består av en art.
Om vetet t.ex. blir angripet av skadedjur så finns det inga andra arter som kan hjälpa till och täcka upp för de angripna grödorna. Skadedjuret kommer att sprida sig och det krävs ofta starka bekämpningsmedel för att minska dess framfart.
Att jämföra en skog mot ett vetefält är den perfekta liknelsen mellan en frisk hud och en obalanserad hud. En frisk hud är som en skog. En mångfald av arter (mikrober) som lever och frodas i och på vår hud. Denna mångfald minskar risken för att en art skulle lyckas ta över ett område och på så vis skapa inflammationer i huden. Dessutom så fungerar vårt endocannabinoidsystem som rötterna för varje enskild växt och träd som finns i skogen.
Tyvärr så har fler och fler, framförallt kvinnor, framförallt i västvärlden, ett vetefält i ansiktet. De har tappat mångfalden av arter på huden och måste därför kontinuerligt vattna sin hud (med t.ex. hyaluronsyra) och gödsla sin hud (med t.ex. en moisturiser) för att huden ska fungera på ett någorlunda bra sätt.
Vårt mål och det mål som alla hudvårdsleverantörer bör ha är därför väldigt enkelt.
Vi gör allt vi kan för att planera en imaginär skog i ditt ansikte.
När vi bidrar till en mångfald av arter så tar huden hand om sig själv. Detta bidrar till en kort- och långsiktig frisk hud och det är det ultimata målet för en optimal hudhälsa.
Sluta att använda starka rengöringar, peeling och masker som bidrar till ett vetefält. Börja i stället ändra dina levnadsvanor och använd hudvård som gynnar hudens mikrobiella mångfald.