Title: Tiden det tagit för hudvårdsindustrin att förstöra människans hud
URL: https://www.1753skincare.com/blogs/news/tiden-det-tagit-for-hudvardsindustrin-att-forstora-manniskans-hud
Scraped: 2025-07-07 10:42:55
==================================================

Tiden det tagit för hudvårdsindustrin att förstöra människans hud
3 maj 2023
Christopher Genberg
3 maj 2023
Christopher Genberg
Efter 11 år i hudvårdsbranschen så har jag noterat att det finns en historiebeskrivning som väldigt ofta återkommer. Jag tänkte därför återberätta denna historia med hjälp av en fiktiv person som jag valt att kalla Anna.
Anna är idag 39 år och har enligt henne själv en väldigt obalanserad hud. Den är både fet, torr och samtidigt känslig. Annas hudproblem började redan i tidig ålder. Redan när hon var 14 år så började hon få hormonell akne. Som om inte detta var nog så innehöll tonåren en stor mängd stress med allt som ingick i vardagen. Stressen ledde i sin tur till mer akne som gjorde Anna ännu mer stressad. En ond spiral höll på att bildas.
När Anna är 17 år så söker hon första gången hjälp för sin akne. Hon söker sig till närmsta vårdcentral där hon till slut får träffa en hudläkare. Läkaren beslutar ganska snabbt att Anna ska behandla sina besvär med hjälp av tetracykliner(en sorts antibiotika). Denna medicin har som främsta syfte att döda de bakterier (cutibacterium acnes) som utgör orsaken till akne.
Anna får inom några veckor väldigt goda resultat av medicinen och har enbart ett fåtal finnar kvar. Lyckan är enorm. Kuren med tetracykliner pågår i 4 månader och Annas hud blir bara bättre och bättre. När hon ska sluta med kuren så blir Anna rekommenderad att använda ett par milda hudvårdsprodukter från apoteket.
Åren går och Anna experimenterar med diverse hudvårdsprodukter som hon blir rekommenderad via vänner, bloggar och influencers. Hon har inte lika många finnar som i tonåren men huden verkar bli mer och mer känslig. Varje gång hon provar på ett nytt hudvårdskoncept så känns det som om att huden blossar upp. När Anna är 30 år så blir hennes hud snabbt sämre. Hon blir lätt röd och har svårt att hantera väderomslag, stress och kaffe. Hon vänder sig nu återigen till en hudläkare som konstaterar att hon har fått rosacea.
Hudläkaren tycker att Annas hud och historik är så besvärlig att hon skriver ut preparatet Soolantra. Förhoppningen med denna medicin är att hon ska kunna döda de patogener som man tror utgör grundorsaken till rosacea. Anna fortsätter med kuren under 3 månader och återigen så blir hennes hudtillstånd bättre. I slutet av behandlingen så blir hon återigen rekommenderad att använda icke-parfymerade produkter från apoteket. Eftersom Anna har ett stort intresse av hud så struntar hon i detta tips och söker sig i stället till en privat hudvårdsklinik.
Kliniken gör bedömningen att Anna ska använda milda icke-parfymerade hudvårdsprodukter och gå på en ansiktsbehandling varje 6e vecka.
Dagar blir till veckor, veckor blir till månader och månader blir till år. Anna har fortfarande en extremt obalanserad hud men försöker på alla möjliga sätt att hålla den i balans. Hon applicerar en drös hudvårdsprodukter med hyaluronsyra, mjölksyra och andra ämnen som ger fukt.
När Anna är 38 år så läser hon en artikel om ett hudvårdsmärke som har en annorlunda inställning till hudhälsa. Företaget pratar om att återställa huden till det som den evolutionärt är byggd för att vara. Hon blir givetvis nyfiken och efter att ha läst goda recensioner så bestämmer hon sig att beställa hem produkten.
På torsdagskvällen så packar Anna ivrigt upp paketet med produkten. Ska detta äntligen vara den lösning som hon så länge har letat efter? Hon bestämmer sig för att helt sluta med alla andra produkter hon har använt och enbart använda denna nya mirakelprodukt. På kvällen applicerar hon produkten och går och lägger sig. Hon gör detsamma på morgonen och därefter kvällen därpå. Två dagar senare så vaknar Anna upp med en torr hud. Den känns helt ur balans och det verkar som om att huden helt har tappat sin förmåga att producera fukt.
Hur kunde detta uppstå? Skulle inte denna produkt vara den produkt som räddade Annas hud?
Svaret ligger i Annas historik. Låt mig förklara hur. Vår hud är ett fantastiskt men ytterst komplext organ som har utvecklats under 1,9 miljoner år av evolution. Huden består av bakterier, virus, svampar, protista, arkéer, melanoycter, talgkörtlar, svettkörtlar, hudceller och signalsystem. Samtliga dessa beståndsdelar samverkar för att huden ska vara frisk.
Det som hände redan när Anna var 14 år var att hennes komplexa hud rubbades av stress och hormonell obalans. Därefter har hon år efter år försökt hitta kortsiktiga lösningar för att få en hälsosam hud. Varje gång hon testar ett nytt hudvårdskoncept så lär sig hennes hud att den inte behöver fungera som den evolutionärt sätt ska.
När hon adderar hudvårdsprodukter som drastiskt minskar sebum-produktionen så kompenserar huden detta med att försöka producera mer sebum. När hon adderar produkter med extremt mycket fukt (exempelvis hyaluronsyra) så lär sig huden att den inte själv behöver producera en stor mängd fukt. När hon adderar antibakteriella ämnen för att hålla nere mängden patogener (exempelvis cutibacterium acne) så lär hon huden att inte själv behöva motarbeta uppkomsten av patogener.
När Anna efter årtionden av diverse hudvårdskoncept omedvetet har manipulerat sin hud så är vägen tillbaka väldigt lång. När hon slutar att använda det som huden har vant sig vid så spårar den ut och blir torr, fet, glansig och matt på samma gång. Detta beror helt på att huden inte längre känner till hur den faktiskt ska fungera på rätt sätt.
Dilemmat är att om Anna vill ha en optimal hudhälsa så måste hon härda ut denna besvärliga period av obalans. Efter obalansen så uppstår en hudhälsa som hon aldrig tidigare har upplevt. Som tur är så lyckas Anna stå ut och idag har hon en hudhälsa som de flesta inte ens vågar drömma om.
Det är dags för oss att tänka om och att utmana den hudvårdsindustri som håller på att få vår hud att kollapsa.