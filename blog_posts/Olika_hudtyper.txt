Title: Olika hudtyper
URL: https://www.1753skincare.com/blogs/news/olika-hudtyper
Scraped: 2025-07-07 10:41:44
==================================================

Olika hudtyper
17 juni 2024
Christopher Genberg
17 juni 2024
Christopher Genberg
Vilka olika hudtyper finns det? Dessutom, bör det verkligen kallas för hudtyper?
Hudterapeuter, hudläkare och andra professioner inom hudvård och skönhetsindustrin har länge pratat om fem olika hudtyper. Dessa är följande:
Hudterapeuter, hudläkare och andra professioner inom hudvård och skönhetsindustrin har länge pratat om fem olika hudtyper. Dessa är följande:
Fet hud
Blandad hud
Torr hud
Normal hud
Känslig hud
Detta är dock i vår mening att förenkla verkligheten inom hudhälsa. Sanningen är att det finns nästintill lika många olika hudtyper som det finns människor i världen. Huden är ett komplext ekosystem uppbyggt av mikrober, signalsystem och hudceller som samverkar för att den ska fungera på rätt sätt. Vi skulle därför i stället vilja byta ut ordet hudtyper mot hudtillstånd.
En obalans i detta känsliga ekosystem av byggstenar kan leda till en rad olika konsekvenser. Huden kan producera för mycket sebum (och bli fet), producera för lite hyaluronsyra (och bli torr) eller få en obalanserad mikrobiell mångfald som leder till vissa feta partier i kombination med vissa torra partier).
Här nedan beskriver jag kortfattat det som brukar tillskrivas ovanstående fem hudtillstånd. Jag tänkte därefter gå igenom vissa specifika anledningar till att dessa fem olika hudtillstånd uppstår.
Här är en övergripande förklaring av de fem olika hudtillstånden:
Torr hud:
Kännetecken: Torr hud känns ofta stram, särskilt efter tvätt, och kan ha en tendens att fjälla eller vara narig. Den saknar ofta glans och kan kännas grov.
Orsaker: Beror på brist på naturliga oljor och fukt. Kan förvärras av kallt eller torrt klimat, varmt vatten, och vissa hudvårdsprodukter.
Fet hud:
Kännetecken: Fet hud har en glänsande yta, särskilt i T-zonen (panna, näsa och haka). Porerna är ofta större och kan lätt bli tilltäppta, vilket leder till akne.
Orsaker: Överproduktion av sebum (hudens egna olja), vilket kan bero på genetiska faktorer, hormonella förändringar, stress eller andra livsstilsfaktorer.
Läs mer om sebum här!
Blandad hud:
Kännetecken: Blandad hud har både torra och feta områden. Vanligtvis är T-zonen fet, medan kinderna kan vara torra eller normala.
Orsaker: Kombination av faktorer som påverkar både torr och fet hud.
Normal hud
Kännetecken: Normal hud är varken för torr eller för fet. Den har en jämn textur, fina porer och få fläckar eller orenheter.
Orsaker: God balans i fukt och sebumproduktion.
Känslig hud:
Kännetecken: Känslig hud reagerar lätt på yttre faktorer och kan bli röd, kliande eller irriterad. Den kan också kännas brännande eller stram.
Orsaker: Kan bero på genetiska faktorer, hudsjukdomar som eksem eller rosacea, eller reaktioner på vissa ingredienser i hudvårdsprodukter.
Oavsett om du har någon av ovanstående hudtillstånd eller någonting mitt emellan så beror alla på i princip samma sak.
Du har av någon anledning fått en obalans i hudens ekosystem
. Hudens naturliga funktioner har slutat fungera på rätt sätt och därav så har huden fått en ”icke-naturlig funktion”.
Några av dom främsta anledningarna till varför denna obalans uppstår är:
Stress
Att stressa är en av dom främsta faktorerna till att vår huds kombination av byggstenar hamnar i obalans. När vi stressar så går kroppen in i ett "försvarsläge" där hudens funktioner prioriteras ner. Långvarit stress leder därför nästan alltid till en sämre hudhälsa.
"Icke-levande mat"
Med detta menar jag inte att man bör äta mer levande mat i termer av djur. När jag hänvisar till levande mat så menar jag mikrobiellt levande mat. Att äta egenskördade grönsaker direkt från marken är en strålande lösning. Om du inte har möjlighet att göra detta så fungerar naturligt syrad surkål alternativt kimchi som utmärkta alternativ. Två till tre skedar per dag räcker gott och väl för att öka förutsättningarna för en god hudhälsa.
Hudvårdsprodukter
Vi måste inse faktum. Hudvårds- och skönhetsprodukter har under dom senaste 120 åren förstört vår hud på ett sätt som är svårt att föreställa sig. Idén om att få kortsiktiga resultat genom att stressa huden, skapa skador och applicera ämnen som naturligt inte ska finnas där är och har alltid varit en synnerligen dålig idé. Sluta använda hudvård som inte gynnar hudens ekosystem.
Bristande sömn
För lite sömn gör att kroppen inte har energi eller tid nog att ge huden den återhämtning som den behöver. Försök att få till 8-9 timmar ihållande sömn per natt (även om det ibland är svårt).
Bristande kontakt med naturen
Vår hud är byggd för att vara frisk när vi lever ett liv som jägare-samlare. En person som lever denna traditionella livsstil befann sig utomhus, i naturen, nästan hela sin vakna tid, året om. Huden är därför byggd för att konstant utbyta mikrober med växter, träd och blommor i naturen. Försök därför ta dig tid att gå promenader i naturen. Ta även ett dopp i en närliggande sjö ;). Din hud kommer att tacka dig.
Slutsatsen blir att om du vill få en frisk hud med ökad elasticitet, fasthet och lyster på både kort- och lång sikt så måste du ta hand om huden så som den evolutionärt är byggd för att bli behandlad.
Här kan du läsa mer om vår hudvårdsrutin för att uppnå en optimal hudhälsa.
Källor:
https://link.springer.com/article/10.1007/s00248-022-02052-2
https://www.ncbi.nlm.nih.gov/pmc/articles/PMC9690301/
https://pubmed.ncbi.nlm.nih.gov/25266053/
https://pubmed.ncbi.nlm.nih.gov/31692145/
https://www.ncbi.nlm.nih.gov/pmc/articles/PMC8480446/