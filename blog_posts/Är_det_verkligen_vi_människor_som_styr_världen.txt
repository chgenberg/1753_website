Title: Är det verkligen vi människor som styr världen?
URL: https://www.1753skincare.com/blogs/news/ar-det-verkligen-vi-manniskor-som-styr-varlden
Scraped: 2025-07-07 10:43:00
==================================================

Är det verkligen vi människor som styr världen?
6 mars 2023
Christopher Genberg
6 mars 2023
Christopher Genberg
Vår art (Homo Sapiens) har länge sett sig själv som toppen av världens hierarkier. Vi bestämmer vilka arter som ska leva och vilka som ska dö. Vi kan ta för oss av vilka områden som vi vill och världen ligger, bokstavligen, under våra fötter. Den moderna människan i den moderna världen har aldrig varit lyckligare. Vi har tillgång till fantastiska tekniker som gör att vår vardag är enklare än någonsin förut. Vi har tillgång till all världens information och all världens underhållning direkt från soffan. Det är ju helt fantastiskt…
Eller?
Detta skulle kunna vara en sanning men samtidigt så ser vi idag hur fler och fler människor blir mer deprimerade, känner sig mer ensamma och mår sämre (både fysiskt och psykiskt) än någonsin tidigare. Vi ser även att flera ”moderna sjukdomar” kontinuerligt ökar i antal. Oavsett om vi pratar om cancer eller hudåkommor så ser vi en växande kurva.
Så hur kan det komma sig att vi, moderna människor, som till synes aldrig har haft det bättre än idag, samtidigt inte är fullt tillfredsställda med våra liv?
Min bestämda åsikt är att detta beror på att vi inte lever såsom evolutionen har skapt oss till att leva.
Vi försöker på alla möjliga sätt att lura den evolutionära utveckling som ledde oss från att vara schimpanser till att bli dagens moderna homo sapiens. Vi är skapta för en specifik livsstil och nu när vi inte längre lever på detta sätt så försöker vi istället att ersätta denna livsstil med diverse andra faktorer och ”prylar”.
Dessutom så har vi som människor direkt eller indirekt blivit styrda/domesticerade av en rad växtarter runt om i världen. Ett exempel på detta är vetets domesticering av oss människor. Denna händelse beskrivs mycket väl i boken ”
Sapiens
” av författarinnan
Yuval Noah Harari
Den genomsnittliga bonden arbetade hårdare än den genomsnittliga jägare-samlaren och fick i utbyte en sämre kost. Jordbruksrevolutionen var historiens största svindel,
Vem bär ansvaret? Inte kungar eller präster eller köpmän. Bovarna var en handfull växtarter, däribland vete, ris och potatis. Dessa växter domesticerade Homo Sapiens snarare än vice versa.
Låt oss för ett ögonblick betrakta jordbruksevolutionen ur vetets synvinkel. För 10 000 år sedan var vete bara ett av många vilda gräs, och dess förekomst var begränsad till ett litet område i Mellanöstern. Inom några årtusenden växte vete plötsligt över hela världen. Enligt de grundläggande evolutionära kriterierna för överlevnad och reproduktion har vete blivit en av de mest framgångsrika växterna i jordens historia”.
Yuval menar på att vetet har använt sin ”goda förmåga” att fungera som föda för oss människor till att spridas runt om i världen. Detta är inte den enda arten på jorden som har domesticerat oss. Nästan samtliga växter, djur, mikrober (bakterier, virus, svampar etc.) och andra levande arter som vi människor använder för att förgylla våra liv har lyckats väl med sina uppdrag. Att sprida sig i världen med människan som hjälpmedel.
Ett annat framgångsrikt exempel är växten Aloe Vera. Denna fantastiska växtart används idag av miljontals människor runtom i världen och fungerar b.la. som innehållet i hudvård och kosttillskott. Aloe Vera har sitt ursprung på den sydöstra delen av den arabiska halvön. Detta var den enda platsen där Aloe Vera växte vilt och från ett evolutionärt perspektiv så är detta ett väldigt begränsat område. Aloe lyckades dock med sina egenskaper få oss människor att sprida dess uppkomst till stora delar av världen. Aloe Vera lyckades, precis som vetet, att sprida sig runt om i världen genom att domesticera oss människor.
Alla levande arter kommer alltid att vilja föra vidare sina gener i så stor utsträckning som möjligt. Det ligger bokstavligen i alla arters natur. Nyckeln för att lyckas med denna spridning på ett framgångsrikt sätt är att skapa värde för-, och samarbeta med andra arter. Om vi inte samarbetar med andra arter, oavsett om det är nötkreatur eller mikrober, så kommer vi att ha en långsiktig förlust. Så har det alltid varit och så kommer det alltid att vara.
Ja, vi människor har lyckats bli herren på täppan men för att överleva i framtiden så måste vi börja samarbeta med de andra arter som lever på oss, i oss och runt omkring oss. Det är det enda sättet för oss att lyckas… Både på kort- och på lång sikt.
Wikipedias definition av Domesticering:
Domestication is a sustained multi-generational relationship in which one group of organisms assumes a significant degree of influence over the reproduction and care of another group to secure a more predictable supply of resources from that second group.
Källa Aloe Vera:
https://en.wikipedia.org/wiki/Aloe_vera