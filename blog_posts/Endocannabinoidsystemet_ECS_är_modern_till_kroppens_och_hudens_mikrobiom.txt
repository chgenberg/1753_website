Title: Endocannabinoidsystemet (ECS) är modern till kroppens och hudens mikrobiom!
URL: https://www.1753skincare.com/blogs/news/endocannabinoidsystemet-ecs-ar-modern-till-kroppens-och-hudens-mikrobiom
Scraped: 2025-07-07 10:42:49
==================================================

Endocannabinoidsystemet (ECS) är modern till kroppens och hudens mikrobiom!
6 juni 2023
Christopher Genberg
6 juni 2023
Christopher Genberg
Endocannabinoidsystemet (ECS) är modern till kroppens och hudens mikrobiom!
Som jag nämnt i tidigare inlägg så har vårt ECS en avgörande roll för vår hudhälsa. Desto mer jag läser desto mer så inser jag att det egentligen inte går att prata om hud och hudvård utan att nämna/ta hänsyn till detta system. Under 10 år så trodde jag att hudens mikrobiella mångfald var det absolut viktigaste för huden och detta är oerhört viktigt.
Men... Vår huds ECS är "modern" till den mikrobiella mångfalden. Här är två av de främsta anledningarna till detta påstående:
1. Våra talgkörtlar har en mängd endocannabinoidreceptorer som är direkt ansvariga för att sebum-produktionen (kvalité + mängd) ska vara i balans. Vi vet idag att en av de främsta faktorerna till en god/obalanserad mikrobiell mångfald är sebumets mängd + kvalité. Därav så är ECS funktion helt avgörande för denna mångfald.
2. Vårt ECS är även direkt ansvarigt för produktionen av AMPs (antimikrobioella peptider) i huden. Dessa molekyler (byggda av protein) produceras naturligt av huden för att skydda den mot patogener (onda mikrober).
Det finns även fler aspekter i huden som direkt är kopplade till ECS funktion men som man ännu inte direkt har kopplat till hudens mikrobiella mångfald.
Exempelvis så påverkar ECS svettkörtlarnas produktion (kvalité + mängd) av svett. Detta är någonting som definitivt har en påverkan på hudens mikrobiella mångfald även fast man ännu inte har kunnat identifiera exakt hur detta fungerar. Bilden visar på hur allting hör samman.
Om vi ska rädda upp den negativa trend av hudinflammationer som växer år efter år så måste vi börja prata om helheten, livsstil, hudens komplexa ekosystem och framförallt hudens ECS som lägger grunden för en frisk hud.
Allt annat är sekundärt. Det som främst påverkar hudens (och kroppens) ECS är:
- Stress
- Sömn
- Mat
- Träning
- Omega 3 och 6
- Dålig / bra hudvård
- Genetik
Det är dags för en ny hudvårds-era och det kommer bli enormt svårt att påverka en bransch som har jobbat åt ett håll under många år. Men om vi har kundens hudhälsa som främsta fokus så är detta vägen framåt.