Title: Cannabis Sativa - En fantastisk växt för huden
URL: https://www.1753skincare.com/blogs/news/cannabis-sativa-en-fantastisk-vaxt-for-huden
Scraped: 2025-07-07 10:41:57
==================================================

Cannabis Sativa - En fantastisk växt för huden
13 maj 2024
Christopher Genberg
13 maj 2024
Christopher Genberg
Jag har under de senaste 10 åren ägnat nästan all min vakna tid åt hudvård, huden och hudens mikrobiom. Ändå så var det endast nyligen som jag blev upplyst om hudens endocannabinoidsystem och vilken väsentlig funktion detta har för vår övergripande hudhälsa. Jag har länge har uppfattningen att hudens mikrobiom (de bakterier, virus, svampar, protista, arkéer etc.) som vi har på och i huden hade den absolut mest avgörande rollen för vår övergripande hudhälsa.
Jag har gång på gång, år efter år, föreläst om varför hudvård måste innehålla probiotika (goda bakterier) och prebiotika (näring för hudens goda mikrober) för att kunna skapa en optimal kort- och långsiktig hudhälsa.
Jag står fortfarande fast vid uppfattningen om att en mikrobiell mångfald är exceptionellt viktigt för en perfekt hudhälsa men jag är inte längre säker på att detta är det absolut viktigaste… Den absolut viktigaste aspekten för en optimal hudhälsa är förmodligen ett livsnödvändigt signalsystem som upptäcktes av forskare i Israel under början av 90-talet… Detta signalsystem heter Endocannabinoidsystemet (ECS) och är döpt efter plantan som ledde till dess upptäckt… Cannabis Sativa.
Första gången jag fick höra om hudens endocannabionidsystem så ställde jag mig själv direkt den fråga som även du som läsare av denna text ställer dig själv – ”Om detta system nu är så viktigt, varför har jag inte hört talats om det tidigare?”. Svaret i denna fråga finns i namnet på systemet… Det mystiska och nästintill farliga ordet… Cannabis.
Redan i grundskolan så fick jag lära mig att cannabis (eller marijuana som det även kallas) var en s.k. ”gateway-drug” till tyngre droger (såsom kokain, LCD etc.). Jag fick därför i väldigt tidig ålder en ytterst negativ bild av Cannabis och dess typiska symbol i form av cannabisbladet. Det jag inte fick veta var att Cannabis-plantan innehåller över 400 olika ämnen och endast en (alternativt ett fåtal) har en funktion som gör dig ”hög”. Detta ämne går under namnet tetrahydrocannabinol eller den förkortning som det är mer känt för – THC.
Resterande ämnen från Cannabis Sativa plantan har en rad olika positiva effekter för vår kropps (inkl. vår huds) hälsa. Förutom THC så är det näst-mest kända ämnet CBD.
Så vad är då vårt endocannabinoidsystem (ECS), vilka funktioner har det och hur kan vi med hudvård på bästa sätt hjälpa systemet att komma i balans? Finns det ett enkelt sätt att förklara detta?
Detta är en väldigt klurigt ämne och det krävs fortfarande mer forskning för att man helt ska förstå hur allting hänger samman. Från ett hudperspektiv så kan man dock förenklat säga att vårt ECS har tre huvudsakliga funktioner:
1. Reglera och stabilisera vår huds produktion av sebum –
Sebumet är de fantastiska oljor som kroppen producerar och skickar ut till huden för att den ska fungera på rätt sätt. Sebumet är en kombination av ämnen (främst oljor) som vår kropp producerar och skickar ut till huden. Denna produktionsprocess är mycket komplicerad och kräver väldigt mycket av vår totala energiåtgång. Ca 7% av den totala mängd energi som vi förbrukar går åt till att producera sebum.
Under lång tid så trodde man att vårt sebums främsta syfte var att ”smörja huden” och på så vis skydda den. Många aktörer inom hudvårdsbranschen har även länge trott (och tror fortfarande idag) att vårt sebum är en fiende som helst ska tvättas bort. Deras belägg för denna åsikt är att en överproduktion av sebum kan leda till fet hud och i värsta fall akne.
Att vårt sebum smörjer huden är förvisso sant men dess främsta uppgift är någonting helt annat och någonting mycket, mycket viktigare…
För att förstå denna viktiga uppgift så måste man först förstå vad sebum är uppbyggt av. Vårt sebum består av steroler, triglycerider, fria fettsyror, vaxestrar, ceramider och kolväten. Sebumet är helt unikt för oss människor och kombinationen av dessa ämnen går inte att hitta i något annat djur. Den främsta ”sebum-funktionen” är inte att smörja huden utan att fungera som näring/mat för hudens goda mikrober. Man skulle därför kunna säga att sebum är den absolut bästa prebiotikan för vår hud.
När vi hjälper vårt ECS att uppnå Homeostasis (balans) så hjälper detta till att reglera och optimera hudens sebumproduktion. Detta är nödvändigt för att huden ska nå en optimal hudhälsa.
2. Minska risken för inflammationer
En av de viktigaste delarna för att uppnå en kort- och lång optimal hudhälsa med så få ålderstecken som möjligt är att minska uppkomsten av inflammationer i huden.
En inflammerad hud åldras ca dubbelt så snabbt som en icke-inflammerad hud
. Detta innebär krasst att vi som hudvårdstillverkare bör göra allt vi kan för att minska risken för uppkomsten av inflammation. Om vi kan uppnå homeostasis (balans) i vårt ECS så innebär detta en lägre risk för inflammationer. Detta leder på så vis även till färre ålderstecken och risk för otäcka hudåkommor.
Hjälpa en torr och/eller fuktfattig hud –
Ett balanserat ECS leder till att samtliga hudens naturliga funktioner för återfuktning fungerar på ett korrekt sätt.. Hudcellerna producerar b.la egen hyaluron- och mjölksyra för att b.la. upprätthålla en god vätskebalans i huden. När vi ser till att hudens endocannabinoidsystem är i homeostasis så ser vi dessutom till att hudens egna ”fuktfabriker” fortsätter med dess nödvändiga arbete.
Så… Hur hjälper vi då vårt ECS att uppnå homeostasis? Det finns flera olika ”life-hacks” som du kan tänka på för att stärka ditt ECS. Här nedan listar jag 5 stycken livsstilsval som stärker funktionen i hos ditt ECS:
Träning.
En diet som är rik på hälsosamma fetter.
Örter och Probiotika kosttillskott.
Stressa mindre.
Sov mer.
Förutom dessa 5 anledningar (som jag även kommer att beskriva djupare i ett senare blogginlägg) så kan du även använda hudvårdsprodukter som innehåller CBD och CBG-oljor. CBD och CBG imiterar de endocannabonoider som vår kropp naturligt skapar för att hjälpa ECS att komma i balans. När du tillsätter dessa ämnen på huden så kommer de att hjälpa ECS att göra det som den gör bäst… Att få dig och din hud att må så bra som möjligt.
Våra produkter innehåller en unik kombination av CBD och CBG som tillsammans stärker ditt endocannabinoidsystem. Prova på vårt koncept så förstår du varför detta är nyckeln till en optimal hudhälsa.
https://www.ncbi.nlm.nih.gov/pmc/articles/PMC3997295/
https://www.ncbi.nlm.nih.gov/pmc/articles/PMC3736954/
https://www.medicalnewstoday.com/articles/cbd-oil-for-skin
https://www.ncbi.nlm.nih.gov/pmc/articles/PMC6429381/
https://www.ncbi.nlm.nih.gov/pmc/articles/PMC7037408/
https://news.green-flower.com/5-ways-to-support-the-endocannabinoid-system-with-lifestyle/