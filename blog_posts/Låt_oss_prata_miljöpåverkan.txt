Title: Låt oss prata miljöpåverkan...
URL: https://www.1753skincare.com/blogs/news/lat-oss-prata-miljopaverkan
Scraped: 2025-07-07 10:42:22
==================================================

Låt oss prata miljöpåverkan...
24 oktober 2023
Christopher Genberg
24 oktober 2023
Christopher Genberg
120 miljarder förpackningar per år. Detta är den totala mängden skönhetsprodukter som slängs globalt. Varje år. Låt oss prata om denna siffra. 120 miljarder skönhetsförpackningar. En stor andel av dessa förpackningar är sådana som tillhör hudvårdsprodukter som är totalt onödiga för allt och alla (förutom de företag som tillverkar dem).
Idag så pratar nästintill alla hudvårdsföretag om deras påverkan (eller icke-påverkan) på miljön. Det är ekologiska certifieringar hit och neutral koldioxidneutrala certifieringar dit. Det många dock verkar missa är faktumet att den bästa hudvårdsprodukten för miljön är den som aldrig produceras.
Oavsett hur man ställer sig i frågan om människans påverkan på den globala miljöpåverkan så tror jag alla är eniga om att onödig negativ påverkan är en onödigt dålig idé. Ändå så verkar media, journalister och samhället över lag missa det faktum att hudvårdsbranschen till stor del är helt onödig. Det är en bransch som till mångt och mycket är byggt för att hålla människors hud ”lagom frisk”. Frisk nog så att konsumenter fortsätter att köpa produkter men ändå nog obalanserad så att de måste fortsätta använda produkterna.
Det anordnar ”hållbarhetsevent och stora hållbarhetscenter” med ena handen samtidigt som den lanseras hundratals nya produkter per år med andra handen.
Det går helt enkelt inte ihop.
För att inte låta som en lipsill som enbart klagar och inte har någon egen lösning så kommer här svaret på frågan – ”Vad är då lösningen?”.
Lösningen finns närmare än vad vi tror. Hudvårdsleverantörer måste börja ta hänsyn till den forskning och information som finns när det kommer till hudens uppbyggnad och hur huden är uppbyggd rent evolutionärt. Man måste börja ta hänsyn till hudens ekosystem som inte enbart består av hudceller utan en finkänslig kombination av hudceller, mikrober, endocannabinoidsystemet och andra signalsystem. Leverantörerna måste sluta marknadsföra ämnen som inte naturligt ska finnas på huden utan enbart ger kortsiktiga resultat.
Varför har då inte detta redan skett undrar du?
Även detta svar är enkelt. Om hudvårdsindustrin hade tagit till sig denna information så hade man behövt banta ner sitt sortiment med minst 98%. Man hade behövt minska antalet förpackningar från 120 miljarder förpackningar till 2,4 miljarder förpackningar och på så vis minska sin omsättning rejält
Eftersom vi lever på en ekonomisk planet så kommer detta givetvis inte hända automatiskt. Hudvårdsindustrin kommer att kämpa för sin överlevnad med alla tänkbara medel. Det enda sättet som denna förändring kan ske är om vi konsumenter ställer krav på förändring. Vi måste helt enkelt säga att det räcker nu. Först då kan vi få till en positiv förändring på riktigt.
https://sustainable-earth.org/cosmetic-ingredients/
https://www.trvst.world/sustainable-living/environmental-impact-of-cosmetics/
https://www.unsustainablemagazine.com/sustainability-in-beauty-industry/