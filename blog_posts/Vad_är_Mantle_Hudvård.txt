Title: Vad är Mantle Hudvård?
URL: https://www.1753skincare.com/blogs/news/mantle-hudvard
Scraped: 2025-07-07 10:41:31
==================================================

Vad är Mantle Hudvård?
20 augusti 2024
Christopher Genberg
20 augusti 2024
Christopher Genberg
Hudvårdsmärket Mantle har på kort tid blivit en framstående aktör på marknaden för CBD-hudvårdsprodukter i Sverige.
Genom smart marknadsföring och en stark närvaro på sociala medier har de lyckats skapa en lojal kundbas och ett starkt varumärke.
Varför skriver jag (Christopher) ett inlägg om ett företag som kan verka vara en konkurrent :)? Svaret är enkelt.
Jag vill ge en eloge till Mantle med det PR-arbete dom har gjort för att minska stigmat kring ordet CBD.
Det är även viktigt att man vet vad som skiljer olika delar av Cannabis-plantan åt innan man tar ett köpbeslut.
Mantle fokuserar på att använda naturliga och välgörande ingredienser, med särskilt fokus på Cannabis Sativa Leaf Extract. Men vad innebär egentligen denna ingrediens, och hur skiljer den sig från verklig
cannabidiol
(CBD) och
cannabigerol
(CBG)?
Mantle använder
Cannabis Sativa Leaf Extract
i sina produkter, vilket är en ingrediens utvunnen från bladen av hampa- eller cannabisplantan. Detta extrakt innehåller en mängd olika föreningar som kan vara fördelaktiga för huden, såsom vitaminer, mineraler, antioxidanter och andra näringsämnen. Det är viktigt att notera att Cannabis Sativa Leaf Extract inte är detsamma som CBD. Medan extraktet kan innehålla små mängder av olika cannabinoider, inklusive CBD, är koncentrationerna ofta mycket lägre än i produkter som är specifikt utformade för att leverera högre doser av CBD.
Verklig cannabidiol (CBD)
är en specifik cannabinoid som har visat sig ha flera potentiella hälsofördelar, inklusive antiinflammatoriska och antioxidativa egenskaper. CBD utvinns vanligtvis från blommorna och bladen av hampa- eller cannabisplantan, där koncentrationerna är som högst. På grund av dess specifika verkan på kroppens endocannabinoidsystem används CBD ofta i produkter som syftar till att behandla specifika inflammatoriska tillstånd i huden.
Cannabigerol (CBG)
är en annan cannabinoid som har fått uppmärksamhet för sina potentiella fördelar. CBG är känd som "moder cannabinoid" eftersom andra cannabinoider, inklusive CBD och THC, syntetiseras från dess syraform, CBGA. CBG har visat sig ha antibakteriella, antiinflammatoriska och antioxidativa egenskaper. Precis som CBD kan CBG vara mycket fördelaktig för huden, särskilt för att lugna irritation och minska rodnad.
Mantle har lyckats marknadsföra sina produkter på ett sätt som tilltalar en bred publik genom att framhäva de naturliga fördelarna fördelarna med Cannabis Sativa Leaf Extract. De använder en sofistikerad och modern estetik som tilltalar medvetna konsumenter. Genom stark marknadsföring i kombination med attraktiva förpackningar och en stark digital närvaro har Mantle skapat ett varumärke som utstrålar lyx.
Skillnaden mellan Cannabis Sativa Leaf Extract och verklig CBD eller CBG är viktig att förstå. Medan extraktet från bladen kan ge vissa fördelar, är det de högre koncentrationerna av specifika cannabinoider som CBD och CBG som har de mest betydande terapeutiska effekterna.
Genom att kapitalisera på trenden med naturlig och cannabinoidbaserad hudvård har Mantle bidragit till att öka medvetenheten och acceptansen för Cannabis i skönhetsindustrin. Deras framgång är ett bevis på hur kraften i effektiv marknadsföring och god kapitalanskaffning kan bygga ett framgångsrikt företag.
Tack för att ni ökar medvetenheten om Cannabis i hudvård!
Läs mer om skillnaden mellan Cannabis Sativa Leaf Extract och verklig CBD samt CBG här!