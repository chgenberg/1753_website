Title: Hudvårdsindustrin – En patogen under-cover
URL: https://www.1753skincare.com/blogs/news/hudvardsindustrin-en-patogen-under-cover
Scraped: 2025-07-07 10:42:33
==================================================

Hudvårdsindustrin – En patogen under-cover
11 augusti 2023
Christopher Genberg
11 augusti 2023
Christopher Genberg
Tänk om detta är det nya normala. Tänk om vi aldrig mer kan krama vänner eller träffa våra mor och farföräldrar. Tankarna snurrade i mitt huvud när jag satt i bilen en regnig februarimorgon 2021.
Det hade då gått ca 1 år sedan Corona-viruset hade tagit hela världen med storm. Olika länder tog till olika strategier byggt på vaga informationskällor. Hur skulle livet egentligen fortgå?
Väl hemma så började jag att Googla tidigare pandemier och konstaterade snabbt att pandemier kontinuerligt har uppstått och försvunnit. Några av de mest dödliga (förutom Covid) har varit pesten, spanska sjukan och HIV/AIDS. Vid mitt frenetiska Googlande så började jag se ett logiskt mönster som först konstaterades av Dr. Theobald Smith i slutet av 1800-talet.
Smiths teori var rätt enkel. För att säkerställa sin egen långsiktiga överlevnad så utvecklas patogener (onda bakterier, virus, svampar etcetera) för att sluta döda deras ”mänskliga värdar”. I stället skapar de enbart en mild infektion, vilket gör att människor kan gå runt och sprida viruset längre bort. Bra för viruset och, utan tvekan, bra för oss.
Denna teori gäller inte bara mikrobiella patogener utan alla arter som profiterar på andra arter. Det vore exempelvis dumt för lejon att döda alla antiloper då detta succesivt även hade utrotat lejonen (brist på mat). Det är även en exceptionellt dålig idé för oss människor att utplåna alla de arter (växter och djur) som möjliggör vår existens här på jorden. Just detta kräver ett separat inlägg.
Tyvärr så kan man även dra denna teori till saker som inte lever. Allt som är beroende av annat för att överleva måste använda denna metod. Detta leder oss in på den traditionella hudvårdsindustrin (och läkemedelsindustrin).
Båda dessa industriers överlevnad bygger helt på att det finns ett behov av de produkter som utgör respektive industri. Har människor en för frisk hud så finns det inget behov av hudvårdsprodukter. Om människor däremot har en för sjuk hud (som på sikt leder till inflammationer och i värsta fall död) så är inte heller detta bra för branschen. Det finns därför enorma incitament för hudvårdsindustrin att människor ska ha en ”lagom” obalanserad/sjuk hud. Tillräckligt sjuk hud så att människor fortsätter att köpa hudvårdsprodukter men tillräckligt frisk hud för att människors hälsa inte ska kollapsa.
Än så länge har dessa två industrier lyckats rejält med deras uppdrag i att växa och frodas. Förra året omsatte hudvårdsindustrin globalt 1700 miljarder kronor. Då har jag inte räknat med makeup och läkemedelsklassade hudvårdspreparat. Förutom själva hudvårdsindustrin så finns det även en mängd yrkesgrupper som livnär sig på industrin utan att faktiskt jobba med hudvårdsprodukter. Exempel på dessa yrkesgrupper är skönhetsjournalister, skönhetskliniker och influencers.
När enskilda personer/företag belyser sätt som man faktiskt kan ta hand om huden på både kort- och sikt så finns det exceptionellt stora incitament hudvårdsbranschen att tysta dessa aktörer. Detta av ren självbevarelsedrift.
Detta är även en av de främsta orsakerna till att kunskapen om hudens (och kroppens) endocannabinoidsystem under en lång tid har varit dold. Kunskapen om detta system validerar användandet av icke-patenterbar växtbaserad hudvård/medicin. Denna kunskap är den absolut största mardrömmen för hela hudvårdsindustrin.
Detta får dock inte stoppa oss. Om vi på kort och lång sikt ska uppnå en frisk hud så måste vi ta till andra metoder än de vi hittills har använt. Vi kan dock förvänta oss ett enormt motstånd från alla de branscher som betalar sina räkningar på grund av människors bristande hudhälsa.
Jag tror dock på ett samhälle där vi faktiskt är friska i huden. Ett samhälle där vi tar hand om huden på det sätt som vi evolutionärt är byggda för att ta hand om den. Men… För att detta ska lyckas så måste vi använda word-to-mouth för att nå ut. Vi måste bli en större grupp människor som för vidare budskapet om att det finns ett nytt sätt att ta hand om huden. Ett sätt som ligger långt ifrån den hudvårdsindustri som vi känner till idag.
Jag skulle vara så tacksam om du som läser detta hade velat vara en del av denna ”hudvårdsrevolution”. Tillsammans så kan vi bidra till en verklig förbättring av en bransch som sedan länge har spårat ur.