Title: Fukt... Denna eviga fråga om fukt.
URL: https://www.1753skincare.com/blogs/news/fukt-denna-eviga-fraga-om-fukt
Scraped: 2025-07-07 10:41:52
==================================================

Fukt... Denna eviga fråga om fukt.
13 maj 2024
Christopher Genberg
13 maj 2024
Christopher Genberg
Den absolut mest vanliga frågan vi får är följande -
"Jag har en väldigt torr hud. Hur kan jag lösa detta?"
Det finns två olika sätt för hudvårdsföretag att tackla denna konstanta och återkommande utmaning. Det ena sättet är att skapa produkter som innehåller ämnen som ger en "fuktboost". Man tar exempelvis en kombination av hyaluronsyra, s
odium hyaluronate och/eller glycerin och adderar dessa i hudvårdsprodukter. När man sedan applicerar dessa produkter på huden så kommer den på kort sikt att bli återfuktad. Lägg väl märke till orden -
kort sikt.
Dilemmat med denna kortsiktiga lösning är att man enbart släcker en redan påbörjad brand och förebygger inte orsaken till varför branden startade från början. Man lär dessutom huden att fukt konstant kommer utifrån och att den därför själv kan sluta producera den mängd fukt som naturligt behövs.
Att hantera denna fråga på detta kortsiktiga sätt är väldigt lukrativt. Man kan som företag sälja en rad olika hudvårdsprodukter som till synes ger väldigt mycket effekt, väldigt snabbt. Men...
Löser detta verkligen problemet på sikt eller skjuts det bara på framtiden?
Finns det något annat sätt att hantera denna utmaning? För att ge svaret en ärlig chans så måste man börja åt motsatt håll. Istället för att fråga sig "hur skapar jag en quick-fix lösning för min torra hy?" så bör man ställa sig frågan "varför har min hy tappat förmågan att skapa tillräckligt mycket fukt av sig själv?".
Det finns en mängd olika anledningar till varför man får en torr hy. En av de främsta orsakerna är någonting som kallas för transepidermal water loss (TEWL)
Transepidermal water loss innebär att vätska/fukt i kroppen/huden läcker ut genom epidermis (översta hudlagret). Varför sker då detta? Främst beror det på att vi har en bristande mängd med tight junctions (t-junctions) mellan cellerna. Dessa t-junctions är de bindningar som håller cellerna tätt ihop. Har vi en stor mängd t-junctions så håller sig fukten inne i huden men har vi en brist på t-junctions så får vi en fuktfattig hud.
T-junctions bildas naturligt av cellerna när dessa känner sig "trygga" och stabila. Tryggheten uppstår när vi har en bra mikrobiell mångfald av mikrober (bakterier, virus, svampar,
protista etc.) som "dockar" på hudcellerna.
Då uppstår nästa fråga - "hur skapar vi en så bra förutsättning för huden att ha en så god mikrobiell mångfald som möjligt?". Den kortsiktiga lösningen är att addera extern probiotika. Den långsiktigt hållbara lösningen är att förbättra förutsättningarna för de mikrober som vi redan har på och i huden. Det absolut bästa sättet att skapa dessa goda förutsättningar är att förbättra kvalitén hos den föda som de goda mikroberna äter - sebumet.
Sebumet produceras av hudens talgkörtlar och skickas ut till huden för att den ska vara frisk. Har vi en balanserad sebum-produktion och en god sebum-kvalité så kommer dessa oljor att användas som föda för hudens goda mikrober. Om vi däremot har en för hög sebum-produktion med för låg sebum-kvalité så kan oljorna användas som mat för patogener (onda mikrober) såsom exempelvis staph aureus ("eksem-bakterien") eller cutibacterium acnes ("akne-bakterien"). Det som bär ansvaret för talgkörtlarnas funktion är dess endocannabinoidreceptorer. Har vi ett balanserad endocannabinoidsystem så har vi en god sebum-produktion.
Förutom att vi måste bibehålla den fukt som vår hud själv producerar så måste vi även hitta ett sätt att öka/bibehålla hudcellernas naturliga produktion av fuktgivande ämnen. Om hudcellerna fungerar på rätt sätt så fungerar dem som våra egna fuktfabriker. Två av de ämnen som hudcellerna producerar är hyaluronsyra (HA) och mjölksyra.
När hudcellerna känner sig trygga så producerar dem inte enbart ett större antal t-junctions. De ökar även sin egenproduktion av hyaluronsyra och mjölksyra. Därför är återigen sebum-produktionen grunden till hudens egenproduktion av fukt.
En tredje orsak till att vi får en torr hy är en bristande funktion i vår huds keratinocyter. Vår huds keratinocyter är den dominerande celltypen i epidermis (översta hudlagret). Dessa celler producerar keratin och är ansvariga för bildandet av vår hudbarriär genom att tillverka och utsöndra lipider.
Även kvalitén och mängden keratinocyter i vår hud regleras direkt av den mängd endocannabinoider som vår hud naturligt producerar för att kommunicera med cellernas endocannabinoidreceptorer. Har vi en brist på endocannabinoider så har vi en bristande kvalité i våra
keratinocyter. Detta leder i sin tur till en sämre barriärfunktion och på
så vis till en hud som "läcker fukt".
Målet för att uppnå en kort- OCH långsiktigt återfuktad hud blir därför att förbättra hudens sebum-kvalité för att öka den mikrobiella mångfalden. Denna ökade mängd mikrober leder i sin tur en ökad mängd t-junctions (som bibehåller fukt i huden) och egenproduktion av hyaluronsyra och mjölksyra i hudcellerna.
Det viktigaste signalsystemet vi har i huden för att förbättra såväl sebum-produktionen, keratinocyternas kvalitet, den mikrobiella mångfalden och därför även hyaluronsyraproduktionen i cellerna är endocannabinoidsystemet. Kan vi få balans i detta system så kan vi få en frisk och återfuktad hud.
Tyvärr så har en stor andel av västerlänningar en bristande funktion i sin huds endocannabinoidsystem. Det finns flera olika bakomliggande faktorer till detta men en av de främsta faktorerna är en överanvändning av ämnen som rubbar hudens (och kroppens) naturliga ekosystem.
När hudens ekosystem är ur balans så kan det ta en period att "reparera" den funktion vi har rubbat. Dilemmat med denna övergångsperiod är att huden kan bete sig på märkliga sätt. Om man exempelvis har använt återfuktande hudvårdsprodukter under en längre period och plötslig slutar så har huden "glömt bort" att den själv måste producera fukt.
Därför blir huden initialt torr.
Risken i detta skede är att man ger upp och återgår till sin befintliga hudvårdsrutin... Men... Om man orkar härda ut den period det tar för huden att återfå sina naturliga funktioner så blir huden friskare och mer återfuktad än vad den någonsin tidigare har varit.
Vårt mål är enkelt - vi vill hitta de mest naturliga och hudnära sättet att stärka hudens endocannabinoidsystem som i sin tur är direkt ansvarig för samtliga hudens funktioner.
Har vi hittat den ultimata lösningen ännu? Absolut inte men vi är på god väg. Vi kommer inom kort att lansera fler hudvårds- och orala produkter som främjar hudens naturliga funktioner. Det är först när vi lyckas med detta som vi kan uppnå en frisk och långsiktigt återfuktad hud.
Till sist... Här kommer fem sätt som du kan öka hudens fuktnivåer utan att använda hudvård:
1. Drick vatten.
Mycket vatten. Enligt "The U.S. National Academies of Sciences, Engineering, and Medicine" så ska en kvinna dricka 2,7 liter vätska/dag och män 3,7 liter vätska/dag
2. Ät mat med mycket vätska -
Exempel på detta är vattenmelon, selleri, plommon, bär.
3. Minska antalet duschar/bad per vecka -
En av de främsta orsakerna till att vi tappar fukt är varma bad och duschar. Försök därför att minimera antalet duschar/bad per vecka.
4. Sluta att använda rengöringar och peelings
som skadar hudens mikrobiella mångfald och luckrar upp hudcellerna.
5. Använd hudvård med phytocannabinoider (exempelvis CBD och CBG)
som stärker din huds endocannabinoidsystem
Det ska bli spännande att följa din hudresa när du följer dessa råd!
Med vänlig hälsning,
Christopher Genberg
Grundare - Floranie Skincare
Källor:
https://en.wikipedia.org/wiki/Transepidermal_water_loss
https://pubmed.ncbi.nlm.nih.gov/30022486/
https://pubmed.ncbi.nlm.nih.gov/31350927/
https://onlinelibrary.wiley.com/doi/full/10.1111/j.1468-2494.2007.00402.x
https://www.ncbi.nlm.nih.gov/pmc/articles/PMC9654002/
https://www.ncbi.nlm.nih.gov/pmc/articles/PMC3583886/
https://www.ncbi.nlm.nih.gov/books/NBK470464/
https://www.ncbi.nlm.nih.gov/pmc/articles/PMC6536610/
https://pubmed.ncbi.nlm.nih.gov/12815050/