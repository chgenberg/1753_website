Title: En summering av den traditionella hudvårdsindustrin
URL: https://www.1753skincare.com/blogs/news/en-summering-av-den-traditionella-hudvardsindustrin
Scraped: 2025-07-07 10:42:42
==================================================

En summering av den traditionella hudvårdsindustrin
11 augusti 2023
Christopher Genberg
11 augusti 2023
Christopher Genberg
Konventionella Hudvårdsindustrin
Den första dokumenterade användningen av ”hudvård” är ca 5000 år gammal. Under denna period så användes olivolja, strutsägg, deg och diverse örter och växter för att få huden i balans.
År 1770 så grundades världens första hudvårdsföretag. Detta företag gick under namnet Yardley London Lavender Soap och sålde främst tvål gjort på lavendel. Även Yardley var ett märke som främst använde växtbaserade ämnen för att uppnå resultat i huden.
Det var först 1872 som världens första ”moderna hudvårdsföretag” grundades. Detta var ett japanskt företag som gick under namnet Shisedio. Därefter så har antalet märken exploderat där
Elizabeth Arden
, Estée Lauder, La Mer, Loreal, Chanel med flera har dominerat marknaden.
Trots att det finns tiotusentals olika beskrivningar av produkter och hudvårdskoncept så har grundinställningen varit detsamma sedan 1872. Här kommer därför en kort summering kring vad den ”moderna hudvårdsindustrin” har försökt uppnå under de senaste 150 åren.
Steg 1
Använd en rengöring eller peeling som tvättar av de oljor och döda hudceller som vi naturligt har på huden.
Steg 2
Använd ytterligare en rengöring för att verkligen försäkra dig om att all olja är borta.
Steg 3
Ersätt de oljor som du nyss tvättade bort med, ofta syntetiska, externa ämnen/oljor.
Steg 4
Addera en hudvårdsprodukt som luckrar upp hudens barriärfunktion så att de oljor/ämnen vi adderade i steg 3 lättare kan penetrera huden.
Steg 5
Applicera en hudvårdsprodukt med anti-inflammatoriska egenskaper för att minska den immunrespons som uppstår i huden när man adderar dessa främmande ämnen.
Enligt mig så är detta sätt att behandla huden en ren galenskap. Vad är oddsen att vi efter 1,9 miljoner år av hudvårdsevolution skulle uppnå en optimal hudhälsa genom att tvätta bort vår huds unika oljor för att sedan ersätta dessa med syntetiska ämnen?
Detta förhållningssätt till huden är enligt mig en av de främsta faktorerna till varför vår ”moderna/urbana” hudhälsa håller på att kollapsa. Idag har 85% av ungdomar (12–24 år) akne, 39% av alla i västvärlden känslig eller väldigt känslig hud och ca 1 av 10 kommer någon gång under livet att få eksem. Dessutom så verkar dessa siffror öka, år efter år.
Det säljs hudvård som gör vår hud sjukare för att sedan sälja ännu mer hudvård för att lösa de problem som vi nyss har skapat.
Man kan då ställa sig frågorna – ”Om det nu är så här, varför får denna galenskap fortsätta? Varför säger ingen stopp, det räcker nu?”. Svaret ligger i bristande incitament för att någon ska gå emot denna enorma industri. Ingen tjänar pengar på att
inte
sälja hudvård och eftersom vi lever på en ekonomisk planet så finns det heller inga incitament att motsätta sig detta synsätt i hur vi behandlar huden.
Detta år (2023) så beräknas hudvårdsindustrin globalt att omsätta 1705 miljarder SEK. Detta exklusive makeup och hudvårdsprodukter som säljs av dermatologer och läkare.
Vad är då lösningen på detta massiva folkhälsoproblem? Kortfattat så måste vi börja behandla huden så som den evolutionärt är uppbyggd att bli behandlad. Vi måste börja ta hand om de naturliga funktioner som huden har och samtidigt leva lite mer som jägare-samlare. I stället för att tvätta bort hudens oljor, störa hudens endocannabinoidsystem och döda hudens mikrober så borde vi gynna samtliga dessa aspekter. Det är först när vi inser detta faktum som vår gemensamma hudhälsa kommer att förbättras. Det kommer inte bli lätt men jag tror verkligen på att David kan vinna över Goliath.
Eftersom hudvårdsindustrin själva inte kommer att ändra sig så krävs det att personer som du och jag sprider kunskap om detta ämne. Håller du med mig/oss så får du därför gärna dela denna text och prata om detta med dina vänner.
Tusen tack på förhand!
Källor:
https://en.wikipedia.org/wiki/Shiseido
https://www.esquiremag.ph/the-good-life/what-she-wants/best-of-beauty-legacy-beauty-brands-a00184-20180807-lfrm3
https://thebeautygypsy.com/100-year-old-beauty-products/
https://www.ncbi.nlm.nih.gov/pmc/articles/PMC5440448/
https://www.aad.org/media/stats-numbers
https://www.dermatologyadvisor.com/home/topics/acne/global-study-reveals-population-based-trends-in-acne/